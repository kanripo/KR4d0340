# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:55.163128
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 179
#+PROPERTY: FILE SB04n0252-179後村先生大全集-卷第一百七十九.
<pb:KR4d0340_SBCK_179-1a>¶
後村先生大全集卷之一百七十九¶
　　詩話(續集)¶
放翁詩云藥来賊境&KR0149;何益米出胡奴死不炊上句¶
用柳公綽事公綽節度山南東道有道士獻丹藥問¶
所從来曰自薊門時朱克融方叛公綽曰藥自賊境¶
来雖驗何益棄藥而逐道士殆天爲下句設此竒對¶
(甲子七月讀唐書/記時年七十八)¶
揚雄集六卷四十三篇劇秦美新之作在焉法言末¶
云自周公以来未有漢公之懿又曰其勤勞則過于¶
阿衡此時莾猶未篡此語不過如今人稱頌&KR0096;貴人¶
<pb:KR4d0340_SBCK_179-1b>¶
功徳爾及莾既簒雄縱不能如許由洗耳魯連蹈海¶
然與龔勝同時莾使使者以印綬強起勝勝稱病篤¶
卧以手推去印綬勝兩子及門人進說云云勝曰吾¶
受漢家厚恩今年老旦暮入地豈以一身事二姓下¶
見故君乎不食而死雄亦仕漢者莾簒不能去視勝¶
可愧死矣美新之篇方且盛稱皇帝陛下配五帝冠¶
三王開闢以来未聞宜命賢哲作帝典一篇襲舊二¶
爲三以示㒺極又自言有顚眗病&KR0178;先犬馬填溝壑¶
長恨黄泉故作此篇以獻余爲寕顚眴病死此文豈¶
可作哉朱氏書莾大夫楊雄卒書其罪矣而昌&KR0058;公¶
<pb:KR4d0340_SBCK_179-2a>¶
荆公涑水公皆推重或以配孟子何也¶
元后誄略云天之所廢人不敢支又云皇天眷命黄¶
虞之孫歴世運移屬在新聖人云漢廟黜廢移安定¶
公凢累百韻案元后之莽之姑然擲傳國璽缺其角¶
聞翟義起兵以為是見漢宗廟毁壞有怨言人心之¶
公不可磨滅如此雄士人也顧以賊莽為新聖以漢¶
廟黜廢為天之所壞乎¶
劉子政集二卷有九歎用騷體末有杖銘云歴危乗¶
險匪杖不行年𦒿力竭匪杖不強有杖不任顛跌誰¶
怨有士不用害何足言藷蔗雖甘殆不可杖佞人悦¶
<pb:KR4d0340_SBCK_179-2b>¶
已亦不可相杖必取任不必用味士必任賢何必取¶
貴語簡而有味¶
文君眉色如望逺山臉際常若芙蓉十八而募悦長¶
卿之才而越禮焉長卿死文君為誄傳于世¶
楊雄夢吐鳳凰而作太𤣥經重舒夢蛟龍入懷而作¶
春秋繁露¶
公孫𢎞食故人高賀以脱粟飯覆以市衾賀告人曰¶
𢎞内服貂蟬外衣麻枲内厨五𪔂外膳一肴于是朝¶
廷疑其矯為𢎞歎曰寕逢惡賔勿逢故人¶
呉章為王莽所殺弟子皆更易姓名以從他師惟司¶
<pb:KR4d0340_SBCK_179-3a>¶
徒掾平陵曹敞獨稱呉章弟子收𦵏其尸¶
目瞤得酒食燈火花得錢才乾鵲嗓而行人至蜘蛛¶
集而百事喜故目瞤則咒之燈花則拜之乾鵲噪則¶
餧之蜘蛛集則放之¶
枚臯文章敏㨗長卿制作淹遲而長卿首尾湿麗枚¶
臯時有累句楊子雲曰軍旅之際戎馬之間飛書走¶
檄用枚臯廊廟之下朝廷之中高文大興用相如¶
安定嵩眞元菟曹元理並明筭術成帝時人真自筭¶
其夀七十三綏和元年正月二十五日晡死時書壁¶
記之至二十四日晡時死其妻曰見真筭時長下一¶
<pb:KR4d0340_SBCK_179-3b>¶
筭慮脱有㫖不敢告今果校一日眞又曰北村青隴¶
上孤檟西四丈所鑿之入五尺吾欲葬此地及死往¶
掘得古時空槨遂以葬焉元理常從其友人陳廣漢¶
廣漢曰吾有二囷米&KR0111;其石数子為計之元理以食¶
箸十餘轉曰東囷七百四十九石八升七合又十餘¶
轉曰西囷六百九十七石八斗遂大書囷門後出米¶
西囷六百九十七石七斗九升有一鼠大堪一升東¶
囷不差圭合元理後復遇廣漢告以米数元理以手¶
擊牀曰還不知鼠之殊米不如剥面皮矣廣漢為取¶
酒鹿脯数片言理復筭曰藷蔗二十五區收一千五¶
<pb:KR4d0340_SBCK_179-4a>¶
百三十六枚蹲鴟三十七畝收六百七十三石　牛¶
産上百犢萬雞將五萬雛羊豕鵝鴨皆道其&KR0190;果蓏¶
肴䔩悉知其所曰資業之廣何供饋之&KR0310;廣漢慙曰¶
有倉卒客無倉卒至人元理曰俎上蒸㹠一頭厨中¶
荔枝一柈皆可為設廣漢再拜謝罪自入取之盡日¶
為&KR0172;¶
公孫弘為國士所推上為賢艮國人鄒長倩以其貧¶
觧衣裳衣之釋所著冠屦與之又贈以生芻一束素¶
絲一襚撲滿一枚書遺之曰撲滿者以土為器以畜¶
錢貝有入竅而無出竅滿則撲之士有聚斂而不能¶
<pb:KR4d0340_SBCK_179-4b>¶
散者將有撲滿之敗可不誡歟𢎞為髙賀鄒長倩兩¶
故人所䡖如此豈非曲學阿世以納侮歟¶
梁孝王遊于&KR0111;憂之館集諸遊士使各為賦枚乗為¶
柳賦路喬如為鶴賦公孫詭為文鹿賦公孫乗為月¶
賦羊勝為屏風賦韓安國作几賦不成鄒陽代作鄒¶
陽安國罰酒三升賜枚乗路喬如絹人五匹¶
自&KR0045;雄夢吐鳳以下皆見西京雜記葛洪所集也末¶
云洪家有劉子駿漢書一百卷無首尾題目但以甲¶
乙丙丁紀其卷数歆欲撰漢書縁錄漢事未詮次而¶
亡故書無定本雜記而已後好事者以意次第之始¶
<pb:KR4d0340_SBCK_179-5a>¶
甲終癸為十秩秩十卷合為百卷試以此記較班固¶
所作是全取劉書有小異同耳固所不取不過二萬¶
許言今抄出為二卷名曰西京雜記以禆漢書之闕¶
爾後洪家遭火書籍都盡此兩卷在洪巾箱中故得¶
猶在劉歆所記世人希有縱復有者多不足備&KR0178;年¶
代稍乆歆所&KR0103;遂没并洪家此書二卷不知所出故¶
序之云爾¶
尹少稷詩&KR0002;淡泊而有義味其庸醫行云南街醫工¶
門如市爭𫝊和扁生後世膏育可為死可起瓦屑蓬¶
根盡珍劑歳月轉乆術轉疎十醫九死一活無北市¶
<pb:KR4d0340_SBCK_179-5b>¶
醫工色潛動大字書牌要驚衆偏收棄藥與遺方縱¶
有神丹亦無用寔者為虚熱為寒幾因顚倒能全安¶
君子見形神枵然卧一室醫方爭工藥無必左手撿¶
方右顧金兩手雖殊皆劍㦸似諷當時主和戰者聞¶
逆亮入㓂律詩云本来饑飽非同𪔂安得浮沉自一¶
舟又云異白是非&KR0104;史謬終身寒餓羡錢愚詞不廹¶
切而意獨至矣少禝及接吕居仁曽告甫議論在山¶
中讀書二十年名論極重晚為大坡因符離之敗張¶
魏公父子以附和議遂為公議所貶甚可惜也頃故¶
人陶木仁父宰上饒余託仁父𫝊其集四冊詩其一¶
<pb:KR4d0340_SBCK_179-6a>¶
漢益州刺史朱公叔卒門人陳季圭議所謚宜曰忠¶
文子陳留蔡邕議曰按古之以子配謚者魯之季文¶
孟懿子衛之孫文公叔文皆諸侯之臣也至于王室¶
之卿大夫其尊與諸侯同故以公配春秋曰劉卷卒¶
𦵏劉文公羊傳曰劉卷者何天子大夫也經文曰王¶
子虎卒左傳曰王叔文公卒𦵏如同盟禮也此皆天¶
子大夫得稱公其禮與同盟諸侯敵之文明也又禮¶
縁情臣子咸欲尊其君父故雖侯伯子男之臣自稱¶
其君咸得曰公及其卒也異國之人稱之亦然是以¶
邾子許男稱公以𦵏春秋之正義也以例言之則¶
<pb:KR4d0340_SBCK_179-6b>¶
府君王室亞卿也有王叔劉氏之比以臣子之辤言¶
之則有邾許稱公之文雖無土而其位是也今曰公¶
猶可&KR0002;稱子則降等多矣懼禮廢日乆將詭時聼周¶
有仲山甫伯陽嘉父吉父賢老之稱也宋有正考父¶
魯有尼父配謚之稱也春秋曰孔父禮曰伯某父異¶
亡之稱也父雖非爵號與公同禮天子諸侯咸用&KR0278;¶
賢異亡順乎門人臣子所稱之宜可于公父之中擇¶
一處焉斯不稱子而已邕此議佳甚韓柳歐曽不能¶
加¶
邕集十卷大半爲人作碑板如橋元楊秉楊賜皆名¶
<pb:KR4d0340_SBCK_179-7a>¶
臣如朱公叔陳仲弓郭林宗范史雲姜肱皆名士至¶
于劉表胡廣之碑豈得無愧詞乎又有𡊮滿来胡根¶
二銘滿来太尉之孫司徒之子年十五死根根陳留¶
太守之子七歳死二銘甚羙幾于諛墓矣¶
周勰字巨勝汝南人再舉孝亷皆委之去梁冀專國¶
前後三辟不至後太尉司徒各在辟司空三辟察賢¶
良方正州舉茂才又公車特徴託疾杜門里巷無人¶
跡外廷生蓬蒿至延嘉二年梁氏誅滅而勰卒圂典¶
字叔則探縂歴&KR0190;剖纎入冥州郡禮命舉至孝莫之¶
能起李休字材南陽宛人縂七經精群緯翫辭察¶
<pb:KR4d0340_SBCK_179-7b>¶
　　　　前識古今疑義錯謬前人所希論後學所不¶
　　　　割判剥散幽闇昭爛郡署五官&KR0122;司空湖廣¶
　　　　請不至(以上三人史逸/其事見邕集)¶
　　　　年七月十日詔書尺一召光禄大夫楊賜諌¶
　　　　馬日磾議郎張華蔡邕太史令單颺詣金商¶
　　　　　徳殿門惟中設都座中常侍育陽侯曹節¶
　　　　　　從東省出就都座劉&KR0194;龎訓北面楊公¶
　　　　　華邕　西南面受詔書各一通尺一木板¶
　　　　　　　　以朝廷焦心聞灾&KR0178;懼毎訪群公¶
　　　　　　　　　　　　補闕故時宻問勿依違¶
<pb:KR4d0340_SBCK_179-8a>¶
　　　皆再拜受詔起就坐五人各一處給筆札邕¶
　　　雞化皆婦人干政所致乳母趙嬈貲富侔于¶
　　邱墓踰于園𨹧兩子受封兄弟典郡永樂門史¶
　　依阻城社大為奸禍晚昧已成非外臣所能審¶
處近者不治無以正逺又言廷尉郭禧國之老成光¶
禄大夫橋玄方&KR0033;前太尉劉&KR0194;忠實亘為謀主&KR0190;見¶
訪問邕立朝持論可謂有所&KR0024;益然詔問之時兩常¶
侍在都座之側乃不敢指言漢寺人亦太横矣¶
為曹公祠橋公云使持節丞相冀州牧魏王操謹遣¶
&KR0122;再拜敬祠故太尉橋公公以懿徳汎愛傳容國念¶
<pb:KR4d0340_SBCK_179-8b>¶
明訓士思令横&KR0149;幽體翳邈哉晞夷幼以頑鄙之質¶
為大君子所顧猶仲尼之稱顔淵李生之歎賈復士¶
死知已懐此無忘又承從容要誓言殂逝之後路有¶
由徑不以斗酒隻雞過相沃酬車過三歩腹痛勿怪¶
雖戲笑之言非至親篤好夫何肯如此辤懐舊雅顧¶
潛然悽愴奉命東征屯此鄉里北望貴土乃心𨹧墓¶
則致薄祠公其尚饗¶
董卓上書辤疾乞就國土群臣表卓上觧國家播遷¶
之厄下救兆民塗炭之禍黜廢頑凶援立聖哲謹案¶
漢書䔥何以相國金印綬位在公卿之上卓功續¶
<pb:KR4d0340_SBCK_179-9a>¶
　　參侔伊霍宜以卓為相國位在太傅上𢃄履上¶
　入朝不趨此表邕筆也然其罪薄于子雲¶
　　子賀周益公致仕啓云清朝無事元老辭榮謂¶
七十致仕當守禮經之常故再三上疏不為文其之¶
舉天子重違其意孤傅以華其帰喜見顔間甚于掇¶
一第之日身居物外忘其為三公之尊邂逅遂得初¶
心毫髮略無遺恨恭惟某官棲遲盛福俯仰太平開¶
館招賢留作國家之用銜杯樂聖退全明哲之身甫¶
　　　於懸輿已聞冠掛于神武雖是翁矍鑠皆意¶
　復　使此老婆娑是&KR0018;其生平二者豈可得兼萬¶
<pb:KR4d0340_SBCK_179-9b>¶
　　　有足是闗學力難與婦謀昔蜀公年未至而¶
乞身潞公耄已及而謀國&KR0025;其所好非道之常又豈¶
徒行止合聖人之時出處全君子之致方㝷同社共¶
　　　玩象戲于橘中焉知老至作龜巢于蓮上但¶
　　　某夙仰髙風驚聞盛舉&KR0026;始終之一節知夀¶
　　百年昔嗟林下之無人今喜山中之有相凉臺¶
燠館縁知緑野之清閑角扇長壺願備洪崕之洒掃¶
　子此作甚佳然為詩名所掩¶
　　　竹隠集十一卷多其舊作暮年詩無&KR0037;本此¶
　　　石湖放翁誠齋一輩人又材氣飄逸記問精¶
<pb:KR4d0340_SBCK_179-10a>¶
博警句　天造地設略不㦸人喉舌¶
品在　諸人之上集中及晚作尤佳者昔已有¶
絶句詩選今摘其警句于後暁梵魚出聽夜禪石㸃¶
頭(體千/進夫)胷中著雲夢皮裏有陽秋　自作先生𫝊¶
誰為故吏碑(錢/&KR0026;文)鬲上春坊酒眉尖野店恭　肩¶
成山聳因尋句眼作花昏為勘碑(陳宣子/求碑)天寒不¶
知翠袖薄日暖但覺玉烟生(水仙/花)黄四娘花空朶¶
朶謝二郎𩯭已蒼蒼(燕/坐)索醉寕傾問字酒忍飢不¶
取作碑錢一駒入𨻶来元不礙蠅鑽&KR0083;出定何妨(&KR0083;/閣)¶
化成銀地佛應喜移下玉楼天不知(雪)北風萬&KR0284;¶
<pb:KR4d0340_SBCK_179-10b>¶
自宫徵南日一軒眞袴襦(南/日)但欲有衣存妓妾不¶
愁無帳列生徒(明/簾)劉顕貴為天子友退之窮作相¶
君書(王士頴以/布衣自命)我本田家子驅来作長官政雖無¶
小異民&KR0077;自相安靜或焚香坐閑因展畵看庸人优¶
之耳只道太和難　巢餘太古雪人有正始風頭如¶
雪絮白面作春桃紅(題雪/巢)一鞭加爾膚萬刄劃吾¶
腹就令猛于虎何忍食子月世無冷鑊湯邑盡活地¶
獄(装太和/米&KR0224;)老覺此身無一堪尚牽詩課撚襄髯亦¶
知庭院西風惡&KR0033;為秋香不下簾(秋/日)一瓶儲粟一¶
嚢錢皃學箕裘女紡磚更買卜立邱吾事勘書評畵¶
<pb:KR4d0340_SBCK_179-11a>¶
了殘年　可憐玉雪不供愁似倩詩翁作¶
此君雖強項歳寒相對&KR0077;風流(瓶中/梅竹)勿以鼇巨笑¶
蝼蟻冠山戴粒等逍遥(石/湖)不識廬山孤&KR0018;目不¶
食螃蠏孤員腹亦知二者古難并行到九江吾事足¶
　巾墊雨佩飛霞　觧　嘲攻墨　通明殿不夜¶
城雪　三雅六經(趙徳荘送酒注劉表有酒爵三大/伯雅次仲雅小季雅/侯鯖録陶)¶
(人為酒器有酒經晋安人餉人以酒書云酒一經或/二經至五經他境人不逹聞錢五經束帯迎門方知)¶
(是/酒)大官連檣千萬艘小官僅得一葉如漁舠其中¶
何所有白髪翁媪并皃曹赤脚婢三後執㸑蒼頭奴¶
二前操篙元眞筆&KR0451;間茶竈吏部酒杯兼蠏螯書緘¶
<pb:KR4d0340_SBCK_179-11b>¶
一箱半魚蠧壹束百軸成牛腰平鋪藁秸薦貓犬贐¶
買&KR0037;栗供猿猱新花欝屈作萎木清酒蕩揺成濁醪¶
篷低日覺巾角折竈近時聞羮釡轑高驤正難望鷁¶
首緩進豈敢爭龍標全家窘拘嘆蹐跼長物屏當隨¶
週遭桑樞駟馬各是累人肝薇蕨俱成饕不湏彼此¶
更相笑未必欝林之石賢胡椒(舟行)¶
㫁貪鞍觧見縛壊想宅絶迷道摧慢幢技惑箭撤睡¶
盖裂愛綱　弥勒稱讚善財告諸仁者此長者子為¶
被四流漂泊者造大法船為被見泥没溺者立大法¶
橋為被癡暗昏迷者然大智燈為行生死曠野者聞¶
<pb:KR4d0340_SBCK_179-12a>¶
　聖道為嬰煩惱重病者調和法藥為遭生老死苦¶
者飲以甘露令其安穏為人貪患癡火者沃以定水¶
使得清凉　云何為菩薩究竟施佛子此菩薩假使¶
有無量衆生或有無眼或有無耳或無鼻舌手足来¶
至其所告菩薩言我身薄祜諸根殘闕惟願仁慈以¶
善方便舍己所有令我具足菩薩聞之即便施與假¶
使由此經阿僧祗刼諸根不具亦不必生一念悔惜¶
但自&KR0026;身從初入胎不净微形胞叚諸根生老病死¶
又&KR0026;此身無有眞實無有慚愧非賢聖物臭穢不潔¶
骨節相持血月所塗九死常流人所惡賊作是&KR0026;已¶
<pb:KR4d0340_SBCK_179-12b>¶
不生一念愛著之心復作是念此身危脆無有堅固¶
我今云何而生戀著應以施彼充滿其願如我所作¶
以此聞導一切衆生令于身心不生貪愛悉得成就¶
一切智身是名究竟詩(施/箴)譬如乗船欲入大海未至¶
于海多用功力&KR0002;至海已但隨風去不假人力以至¶
大海一日所行比于未至其未至時設經百歳亦不¶
能及　至㣲細罪生大怖畏　以忿恨風吹心識大¶
熾然不息凢所作業皆顚倒相　觧脱長者告善財¶
善男子應以善法扶助自心應以法水潤澤自心應¶
以境界净治自心應以精進堅固自心應以忍辱坦¶
<pb:KR4d0340_SBCK_179-13a>¶
　自心應以智證潔白自心應以智慧明利自心應¶
以佛自在開𤼵自心&KR0063;以佛平等廣大自心應以佛¶
十力照察自心(以上見/華嚴經)¶
李格非字文叔濟南人詩文四十五卷文髙雅條鬯¶
有義味在晁秦之上詩稍不逮元祐末為博士紹聖¶
始為禮部郎有挽蔡相&KR0192;詩云邴吉勲勞猶未報䘙¶
公精爽僅能帰豈蔡嘗汲引之乎挽魯&KR0033;五言八句¶
首云魯&KR0033;今已矣平生作小詩下六句亦無褒文叔¶
與蘇門諸人尤厚其殁也文潛誌其墓獨于山谷在¶
日以詩往還而些詞如此良不可曉其過臨淄絶句¶
<pb:KR4d0340_SBCK_179-13b>¶
云擊鼓吹笙七百年臨淄城闕尚依然如今只有耕¶
耘者曽得當時九府錢試院五言云斗暄成小疾亦¶
稍敗吾勤定是朱衣吏乗時欲舞文亦佳作文叔李¶
易安父也文潛志云長女能詩嫁趙明誠¶
文叔祭其水文云惟先生自詩以来載籍所記歴代¶
治亂九流百氏凢一過目&KR0192;不忘墜其𤼵為文章則¶
泛而汪洋宻而精緻脩然髙爽歛然沉毅驟肆而隠¶
忽紛而治絶馳者無遺影適淡者有餘味如金玉之¶
就雕章湖海之失涯涘雲烟之變化春物之穠麗見¶
之者不能定名學之者不能髣髴筆勢略與淇水相¶
<pb:KR4d0340_SBCK_179-14a>¶
　　　　　精深可諷咏初至象郡五言云禆海環¶
　　　　　　國世人恃兩足遽欲窮畛域心知禹¶
分　未盡舜所陟吾遷桂嶺外仰亦見斗極升髙臨¶
大路郵傳&KR0190;南北山川来時經草𣗳略已識技&KR0451;帰¶
夢長鄉堠行歴歴又云去日有近逺寒暑乃不同手¶
提而啄飲嗜慾南北通是&KR0022;亦洙泗人可牛與弓良¶
知盡虚市妙質老耕農彼時張曲江此時余㐮公二¶
子稍頴脱一洗凡馬空斯文隔裔土後生昩華風風¶
　要常衮劍外須文翁又云秦扁不南遊醫方略嵐¶
瘴　黄秋雨淫與瘧盖同状吭師烏能神適市半扶¶
<pb:KR4d0340_SBCK_179-14b>¶
杖吾欲養黄婆母壮子亦王妙藥只眼前乞汝保無¶
恙又云居近城南楼歩月時散䇿小市早收燈空山¶
晚吹笛皃呼翁可帰&KR0178;我意慘戚&KR0025;来堅道念老去¶
倦形役天其卒相予休以南&KR0189;謫宴坐及此時聊&KR0026;¶
鼻端日絶句云歩履江村霧雨寒竹間門巷繫黄團¶
猶嫌骯髒驚魚鳥父老相呼擁道看八尺方牀織白¶
籐含風漪裏睡蓇騰&KR0002;無萬里還家夢便是三湘退¶
院僧南遷後四六比向来兩制尤髙簡精妙¶
　曰狄人傑何如曰粗覧經史薄閑文茟箴規切諌¶
　　　風晚有錢癖和嶠之徒¶
<pb:KR4d0340_SBCK_179-15a>¶
魏元忠文武雙闕名實兩空外示貞剛内懐趨附¶
李嶠有三戻性好榮遷憎人升進性好肥鮮綺羅㫁¶
人食肉衣錦性好行房憎人畜聲色¶
唐儉事太宗甚蒙&KR0194;過毎食非儉至不餐数年後特¶
憎之遣謂之曰更不須相見見即欲殺隋文帝重髙¶
熲初甚愛後不願見見之則怒¶
薛師有巧性常入宫闈補闕王求禮上表曰太宗時¶
羅黒能彈琵琶遂閹為給使以教宫人今陛下要懐¶
義入内臣請閹之庻宫闈不亂表寝不出¶
少府&KR0101;裴匪舒奏賣苑中官馬糞歳得錢二十萬貫¶
<pb:KR4d0340_SBCK_179-15b>¶
劉仁軌曰&KR0178;後代稱唐家賣馬糞遂寖¶
宗楚客諂薛師釋迦重出&KR0026;音再生¶
尚書左丞張庻亷子利渉為懐州參軍刺史鄧惲曰¶
名父出如此物¶
楊炯為文好以古人姓名聨用號為㸃鬼簿駱賓王¶
文好以&KR0190;對號為筭博士盧生之文古今粲粲文質¶
彬彬惜哉不幸有冉耕之疾為幽憂子以釋憤焉¶
李詳初為劔南一尉言刺史書考不平又曰請考使¶
　即下筆曰怯㫁大事好句小稽自隠不清疑人搃¶
　考中下¶
<pb:KR4d0340_SBCK_179-16a>¶
張易之昌宗目不識字手不觧書謝表及和御製皆¶
諂附者為之所進三教珠英乃崔融張悦輩之作而¶
易之竊名為首¶
逆韋詩什並上官昭容所製昭容上官儀孫女博渉¶
經史研精文筆班媫妤左嬪無以加¶
賀蘭敏之為封東岳碑張昌齡所作也劉子書咸以¶
為劉勰所&KR0103;乃渤海劉晝所製晝無位博學有才¶
取其名人莫知也¶
進士章宏智詩君為河畔草逢春心剰生妾如臺上¶
鏡得照始分明同房常定宗改始字為轉字遂争此詩¶
<pb:KR4d0340_SBCK_179-16b>¶
皆云我作博士羅道琮判云昔五字定表以理切稱¶
竒今一言競詩取詞多爲主始帰宏智轉還定宗張¶
苟皃愛偷文章時爲之語曰活剥王昌齡生吞郭正二¶
駱賔王帝京篇倐忽摶風生羽翼湏臾失浪委泥沙¶
冉閔殺胡人髙鼻者横死董卓誅閹人無&KR0161;者枉戮¶
梁武帝使唤搕頭師帝方與人棋欲殺一叚子應聲¶
曰殺&KR0077;使出斬之棋罷喚師入使曰陛下令殺&KR0077;臣¶
己殺訖帝嘆師臨死何言曰師云貧道前身爲沙彌¶
以鍫剗地誤㫁一曲蟮今此報也帝流涕無及¶
吏部尚書唐儉與太宗棋争道上大怒出爲潭州蓄¶
<pb:KR4d0340_SBCK_179-17a>¶
怒未洩謂尉遲敬徳曰唐儉輕我我欲殺之卿為我¶
證騐有怨言指斥敬徳唯唯明日對伏云敬徳頓¶
首曰臣實不聞頻問確定不移上怒碎玉珽于地奮¶
衣入良乆索食引三品以上皆入宴上曰敬徳今日¶
利益者各有三唐儉免枉死朕免枉殺敬徳免曲從¶
三利也朕有怒過之美儉有再生之幸敬徳有忠&KR0033;¶
之譽三益也賞敬徳一千叚群臣皆稱萬歳¶
魏元忠忤二張出為端州髙要尉二張誅入為兵部¶
尚書中書令左右僕射不能復&KR0033;言古人有言妻子¶
具則孝衰爵禄厚則忠衰¶
<pb:KR4d0340_SBCK_179-17b>¶
三狗俱用覺魏祚之𨹧夷五侯並封知漢圖之圯缺¶
周公孔子請伏殺人伯夷叔齊求承行刼牽羊付虎¶
未有出期縳䑕與貓終無脱口(酷吏以上二十二則/并見朝野僉載)¶
左思白髮賦云星星白髮生于𩯭垂雖非青蠅穢我¶
光儀䇿名&KR0026;國以此見疵將拔將讘好爵是縻白髪¶
將拔惄然自訴禀命不幸値君年莫偪廹秋霜生而¶
皓素始覧明鏡惕然見惡朝生晝拔何罪之故予&KR0026;¶
橘䄂一皜一曄貴其素華匪尚緑葉願戢之子攝子¶
之鑷咨爾白髮&KR0026;世之途靡不追榮貴華賤枯赫赫¶
閶闔藹藹紫廬弱冠求仕童髫獻謨甘羅乗軫子竒¶
<pb:KR4d0340_SBCK_179-18a>¶
剖符英英終賈髙輪雲衢拔白就黒此自在吾白髮¶
臨拔瞋目號呼何我之寃何子之娛甘羅自以辨惠¶
見稱不以髪黒而名著賈生自以良材見異不以烏¶
𩯭而後舉聞之先民國用老成二老帰用周道粛清¶
四皓佐漢漢徳光明何必去我然後要榮咨爾白髮¶
事故有以爾之所言非不有理&KR0494;貴𦒿老今薄舊齒¶
皤皤期皓首田里雖有二毛河清難俟隨時之變見¶
歎孔子髮乃辤盡誓以固窮昔臨玉顔今從飛蓬髮¶
膚至昵不克　終聊用擬辤比之國風¶
<pb:KR4d0340_SBCK_179-18b>¶
¶
後村先生大全集卷之一百七十九¶
