# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.956590
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 175
#+PROPERTY: FILE SB04n0252-175後村先生大全集-卷第一百七十五.
<pb:KR4d0340_SBCK_175-1a>¶
後村先生大全集卷之一百七十五¶
　　　詩話(續集)¶
東坡中秋詩云此生此夜不長好明月明年何處㸔¶
與高適今年人日空相憶明年人日知何處之句暗¶
合羅隱中秋不見月詩云只恐異時開霽後玉輪依¶
舊養蟾蜍本扵盧仝月蝕詩然尤簡明林和靖絶句¶
云山水未深猿鳥少此生猶擬别移居&KR0033;過天竺溪¶
流上獨樹為橋小結廬然賈島已云猶嫌住處人知¶
處見擬移家更上山楊誠齋五言云猶道山中淺仍¶
移水上居俗人又剥啄掉入白芙蕖亦本此¶
<pb:KR4d0340_SBCK_175-1b>¶
盧綸李益善為五言絶句意在言外綸傷秋云&KR0010;去¶
人頭白秋来樹葉黄搔頭向黄葉與爾共悲傷宫詞¶
云玉砌紅花樹香風不敢吹春風觧天意徧發殿南¶
枝學士院春帖子可用又云辤輦後當態傾心奉六¶
宫君王若㸔貌甘在衆妃中益送人云路傍一株栁¶
此路向延州延州在何處此路豈悠悠照鏡云衰鬂¶
朝臨鏡將看各自疑慙君明似月照我白如&KR0093;陽城¶
烽舍云何地可潸然陽城烽樹邉今朝望鄉客不飲¶
北流泉皆有無窮之味劉幽求功業人不以詩名其¶
五言云心為明時盡君門尚不容田園蕪没盡歸去¶
<pb:KR4d0340_SBCK_175-2a>¶
路何從裴晋公題太原𠫊壁云危事經非一浮雲的¶
是空白頭官舍裏今日又春風皆微婉不刻露頃選¶
絶句或未見全集或偶漏落可收入也石林避暑録¶
載椘州紫極宫壁見詩云宫門閑一人獨凭欄干立¶
終日不逢人朱頂鶴聲急亦可收¶
賈島哭孟郊云家近登山道詩随過海船此為郊冩¶
真也及哭張籍云即日是前古何人耕此墳施之他¶
人皆可何必籍也籍儘有可説今八句無一字着題¶
良不可曉¶
王簡卿侍&KR0048;題園扉只赦人種菜莫誤客看花陳抑¶
<pb:KR4d0340_SBCK_175-2b>¶
齋樞宻則云&KR0009;語園丁勤剗草有時病叟出看花尤¶
有味辛㓜安晚題桃符云身爲參禪老家因赴詔貧¶
杜子昕則云父子俱開國朝廷不負人兩聫皆㣲而¶
婉¶
賔戯犯客難洛神賦犯高唐賦送窮文犯逐貧賦貞¶
符犯封禅書王命論洪氏隨筆記阿房賦犯華山賦¶
中語余讀陸傪長城賦首云千城絶萬城列秦民竭¶
秦君滅不覺失笑曰此豈非蜀山兀阿房出之本祖¶
歟傪名輩在樊州前¶
唐人交疎貧病後身老是非間之句可諷味¶
<pb:KR4d0340_SBCK_175-3a>¶
王簡卿侍&KR0048;嘗自誦其贈劉改之一聨句云罵坐有¶
人曽辟易處窮無鬼敢揶揄道得他着¶
福州仁王寺有僧喜倡望江南詞一日忽題壁曰不¶
　夫婿醜亦勿厭深村但得一回嫁全勝不出門或¶
　之曰此僧欲出世矣言於當路延主一刹未久若¶
有不樂者又題云當初只欲轉頭銜轉得頭銜轉不¶
堪何似仁王高閣　𠋣欄閑唱望江南李内翰元善¶
毎稱此二絶&KR0786;游輙曰吾欲唱望江南矣¶
李義山蝨賦云爾職惟齧而不善齧囬&KR0424;而多跖香¶
而絶雖甚簡短然有義味¶
<pb:KR4d0340_SBCK_175-3b>¶
近人長短句多脱换前人詩七夕詞云㒈豪今夜為¶
情&KR0713;人那得工夫送巧然羅隐已云時人不用穿針¶
待没得心情送巧来送别詞云不如飲待奴先醉圖¶
得不知郎去時然劉駕已云我願醉如泥不見君去¶
時宫詞云一夜御前宣住六宫多少人愁然王建已¶
云聞有羙人新進入六宫未見一時愁¶
王岐公宫詞云翠眉不及池邊桞取次飛花入建章¶
雖本王昌齡玉顔不及寒鵶色之句然殊不相犯又¶
云重教按舞桃花下只踏殘紅作地䄄又云吹囘一¶
覺昭陽夢帳外春風太薄情其思致在王建之上矣¶
<pb:KR4d0340_SBCK_175-4a>¶
退之自負去陳言然坐茂樹濯清泉即楚詞飲食泉¶
䕃松柏也飄䡖&KR0322;翳長䄂即洛神賦&KR0045;䡖袿翳修䄂¶
也豈非熟讀忘其相犯耶¶
前史謂禰衡附孔融慢曹操操以其才名不欲殺¶
劉表前後福建表不能容以江下太守黄祖性急送¶
衡與之為祖所殺按鸚鵡賦極籠　棲託之悲有母¶
子伉儷衆雛之感又云寕順從以逺害不違遷以䘮¶
生又云顧六翮之殘毁雖奮迅其焉如苟竭心扵所¶
事敢背惠而&KR0111;初噫衡自知不免哀鳴躑躅求容扵¶
祖者如此亦可憐已時操表皆欲簒漢而融獨欲存¶
<pb:KR4d0340_SBCK_175-4b>¶
　衡與融善自無可活之理操能害融而不忍斃一¶
　衣表亦避此名惟祖凶麤敢扵下手原其意不遇¶
承望二豪風㫖爾豈性急之罪哉頃見余扵夀云謝¶
希孟為某縂餉所惡假手留鑰張定叟劾去之希孟¶
有詩云上有皇天下后土此身不患無歸所憑誰説¶
與清河宫何苦為人作黄祖余謂祖為曹劉驅使已¶
可笑又有一種人為祖驅使益可笑也¶
退之自答栁栁州食蝦蟇詩是柳倡而韓和矣今栁¶
集乃無此作唐家数詩往往一集可采者止一二首¶
餘皆不必傳而傳子厚詩　妙　不入集¶
<pb:KR4d0340_SBCK_175-5a>¶
者可惜也周六周七輩能登科而不能收拾父詩必¶
是其時尚幼¶
山谷以崇寕甲申謫宜州道由洞庭潭衡永桂皆有¶
詩是嵗五六月間至宜明年乙酉九月卒年六十一¶
以集考之在宜僅有七詩與黄龍清老三首别元明¶
一首和范寥二首而絶筆扵乞鍾乳一首豈年高地¶
惡而然耶其别元明猶云術者謂吾兄弟俱夀八十¶
谷亦不自料大期止此少游在藤自作挽歌之属比¶
谷尤悲哀惟坡公海外筆力益老徤宏放無憂患遷¶
謫之態黄秦皆不能及李文饒亦不能及¶
<pb:KR4d0340_SBCK_175-5b>¶
秦㑹之嘗記曽南豐辟陳后山為史属且塗改后山¶
史藁世謂元無此事乃秦謬誤殆以人廢言也按魏¶
衍為后山集記明言元豐四年神宗命曽典史事曽¶
荐后山為属朝廷以白衣難之衍乃后山高苐集記¶
作扵政和五年秦説有按㨿非誤¶
后山生不肯着趙挺之丞相背心其死也友人鄒道¶
鄉買棺以殮二事尤偉魏衍作集記不敢書前事豈¶
趙公言貴盛有𫠦避就乎¶
余舊喜杜牧憶李給事詩云元禮去歸緱氏學江充¶
来見大臺宫妙扵用事緱犬借對尤工後讀膺傳居¶
<pb:KR4d0340_SBCK_175-6a>¶
綸氏敎授千人非緱氏也牧豈别有所本即¶
杜牧嘗為牛竒章公掌書記後誌牛公墓書維州事¶
是牛而非李又云李太尉專柄多逐賢士牧弟顗嘗¶
為李衛公廵官後李貶𡊮州牛公欲辟致顗辤以李¶
公方在困不願就牧誌顗墓備載其事牛李相反如¶
氷炭門下士各分朋黨二杜於其時一為牛客一為¶
李客各行其志各主其所主不以牛李之存没用舍¶
為向背其兄弟俱豪傑之士矣自唐至今維州曲直¶
之論未定惟温公是竒章與牧之論同¶
徐夤先輩詩如豐年甲子春無雨良夜庚申夏足眠¶
<pb:KR4d0340_SBCK_175-6b>¶
如身閑不厭常来客年老偏憐最小兒皆律切又¶
五言云嵗計懸僧債以此知閩人苦貧貸僧而取其¶
息自唐末已然矣但近嵗取諸僧者愈甚十刹九廢¶
有&KR0010;收数千百斛盡入豪右而寺無片瓦者則前世¶
之所未有也¶
前輩稱王君玉詩刻&KR0355;深淳且舉&KR0345;寒氷繭瘦蜂老¶
露房欹魚寒不食清池釣鷺静頻驚小閣棋二聫余¶
以其集攷之五言如露槿東西照風荷向背愁七言¶
如凉吹易成團扇恨夕陽偏結小&KR0420;愁如詠明皇云¶
誰將水調歌秋雁不遣君王待曲終絶句如香溪春¶
<pb:KR4d0340_SBCK_175-7a>¶
老誤㝷芳只有愁雲映夕陽今日重来已如此何湏¶
更問海生桑如正月初絃二月除小陽春事已如麻¶
强誇力徤因移石不減公&KR0713;為種花皆精妙有思𦤺¶
絶句可入選而詩話𫠦稱二聨乃不在集中君玉宴¶
元献客也嘗與楊大年歐公唱和¶
劉駕古意云新人莫&KR0172;喜故人曽如此燕趙猶生女¶
&KR0048;豈有終始比之香山更有新人勝於汝之句稍含¶
蓄¶
漢以孝亷取士其末也孟徳仲謀皆曽舉孝亷来唐¶
人尤重進士其末也如李振&KR0134;朱温一日殺司空裴¶
<pb:KR4d0340_SBCK_175-7b>¶
贄等百餘人扵白馬驛蘇楷駮昭宗諡李山甫教樂¶
從訓害王鐸一家三百口皆不得志於場屋者為之¶
乃至巣㓂亦進士也科目之弊如此當時惟羅隠有¶
詩聲屡擯扵名場然逢世亂離依錢氏以庇身未嘗¶
　節五言云四海霍光苐六龍張奉營此必是諸鎮¶
皆封王賜功臣號及岐汴刼質天子之時又云陪臣¶
無以報西望不勝情又聞幸蜀七言云静憐貴族謀¶
身易危惜文皇創業難猶有惓本朝之意可嘉也司¶
空表聖有詩與李生論詩畧云王右丞韋蘇州澄澹¶
精緻豈妨遒舉賈浪仙雖有警句視其全篇意思殊¶
<pb:KR4d0340_SBCK_175-8a>¶
餒大扺　才亦為體之不備也余謂四靈¶
輩　自摘其警聫二十六如人家寒食月花¶
影午時天雨㣲吟足思花落夢無　樂府云晚粧留拜¶
月春睡更生香七言詩得劍乍如添健僕亡書久似¶
憶良朋皆甚佳然世人惟誦其碁聲花院閉幡影石¶
幢高緑樹連村暗黄花入麥移之句表聖有絶句云¶
後生乞汝殘風月自作深林不語僧其高自標致如¶
此¶
退之以師道自任自李翺張籍黄甫湜輩皆名之惟¶
推伏孟郊待以畏友世謂繆敬非也其自歎云愁與¶
<pb:KR4d0340_SBCK_175-8b>¶
髪相形一愁白&KR0190;莖有髮能幾多禁愁日日生古若¶
不置兵天下無戰争古若不置名道路無欹傾太行¶
&KR0717;巍峩是天産不平黄河奔濁浪是天産不清四蹄¶
日日多雙輪日日成二物不在天安能免營營弔國¶
殤云徒言人最&KR0149;白骨亂縦横如何當春死不及羣¶
草生尭舜宰乾坤器農不器兵秦漢盗山岳鑄殺不¶
鑄耕天地莫生金生金人競爭㶚上䡖薄行云自歎¶
方掘身忽逢䡖薄倫常恐失𫠦避化為車轍塵游子¶
吟云慈母手中線游子身上衣臨行宻宻縫意恐遲¶
遲歸誰言寸草心報得三春暉去婦云君心匣中鏡¶
<pb:KR4d0340_SBCK_175-9a>¶
一破不復全妾心藕中&KR0093;雖㫁猶牽連安知御輪士¶
今日翻廻轅一女事一夫安可𠕅移天君聽去鶴言¶
哀哀七&KR0093;絃教坊歌兒云十嵗小小兒能歌得朝天¶
六十孤老人能詩獨臨川去年西京寺衆伶集講筵¶
能嘶竹枝詞供飬繩床禅能詩不如歌悵望三百篇¶
長安旅情云盡説青雲路有足皆可至我馬亦四蹄¶
出門似無地玉京十二楼峩峩𠋣青翠下有千床門¶
何門薦孤士秋懐云詈言不見血殺人何紛紛聲如¶
窮家犬吠竇何誾誾古詈舌不死至今書云云秦火¶
不&KR0623;舌秦火空&KR0623;文贈無本云詩骨&KR0717;東野詩濤湧¶
<pb:KR4d0340_SBCK_175-9b>¶
退之有時踉蹡行人驚鶴阿師可惜李杜死不見此¶
狂癡又云拾月鯨口邉何人免為吞游侠行云平生¶
無恩讐劒閑一百月吊元魯山云黄犢不知孝魯山¶
自駕車非閑不可妻魯山竟無家將謡魯山得𧷤海¶
誰能涯當舉世競趍浮艶之時雖豪傑不能自㧞孟¶
生獨為一種苦淡不經人道之語固退之所深喜何¶
繆敬之有¶
文字意脉人生通塞繋焉東野詩云萬物皆及時獨¶
予不覺春又云妾恨此斑竹下盤煩寃根有筍未出¶
土中已銜淚痕又云無子抄文字老吟多飄零有¶
<pb:KR4d0340_SBCK_175-10a>¶
吐向床枕席不觧聽又云山壮馬力短路行石齒中¶
又云後路起夜色前山聞虎聲其峡哀杏殤哭劉言¶
史盧殷諸篇極其詭怪幽憤𫠦謂峽哀者似為逐客¶
而作如云沙稜箭箭急波齒齗齗開呀彼無底吮待¶
此不測灾谷號相噴激石怒争旋囘古罪有復郷今¶
纍多為能其詞可以痛哭不知哀何人也屈宋大招¶
招魂等作雖窮極天地之外龍蛇鬼魃千變萬態然¶
又稱述宗國宫室鐘鼓歌舞之樂以返之孟生純是¶
苦語畧無一㸃温厚之意安得不窮此退之所以欲¶
和其聲歟¶
<pb:KR4d0340_SBCK_175-10b>¶
孟詩亦有平淡閑雅者但不多耳如腰斧斫旅松手¶
瓢汲家泉如不是城頭𣗳那棲来去鴉如路喜到江¶
盡江上又通舟愿爲馭者手與&KR0048;回馬頭如處處得¶
相隨人那不知月皆與唐人同一機杼詠蚊云願爲¶
天下㡡一使夜景清燭蛾云天若百尺髙應去掩明¶
月又唐人所不能道¶
王賛序方干詩云張祐升杜甫之堂方干入錢起之¶
室祐尤爲杜牧所稱林逋亦有張祐詩牌妙入神之¶
句牧逋非䡖許可者干送喻鳬云送我樽前酒與君¶
身上衣又云寒蕪隨楚盡落葉渡淮稀又坐月何曽¶
<pb:KR4d0340_SBCK_175-11a>¶
夜聽松不似晴&KR0420;接停猿𣗳岩飛浴鶴泉考功以五¶
言擅名干亦云&KR0138;吟五字句又白幾堇髭入室之評¶
不為過矣荆公選唐百家詩於髙適岑參各取七十¶
餘首其次王建皇甫冉各六十餘首冉詩佳句如殘¶
雪入林路深山歸寺僧如那堪閉永巷聞道選良家¶
如借問承恩者雙蛾幾許長皆不在選中冉茅曽詩¶
亦工如寒磬虚空裏孤雲起滅間如孤村明夜火稚¶
子候歸船如三徑荒蕪羞對客十年衰老愧稱兄皆¶
精妙亦不入選余嘗謂如兩皇甫五竇皆唐詩高手¶
野處洪公𫠦謂竇氏聫珠集恨未之見¶
<pb:KR4d0340_SBCK_175-11b>¶
劉義嘲退之䛕墓豈惟退之哉蔡中郎自謂平生作¶
碑惟於郭有道無愧詞則他碑有愧者多矣李北海¶
為諌官時面折廷諍是甚氣魄其詞翰俱妙碑板滿¶
天下外國至持金帛購求及為葉有道碑稱羙其孫¶
景龍&KR0026;道士鴻臚卿越國公法喜為帝傲吏作人宗¶
師以臺閣名士而為一黄冠秉𩔰&KR0045;之筆讀之可𤼵¶
千載一笑史謂自古鬻文𫉬財未有如邕之盛豈非¶
法喜輩潤筆耶使皆為郭泰作碑昌黎安得數斤之¶
金北海安得珊瑚鈎騏驎𦋺與紫騮劍几之玩乎¶
郎士元車馬雖嫌僻鸎花不棄貧秦系流水閑過院¶
<pb:KR4d0340_SBCK_175-12a>¶
春風為閉門善状幽居者唐求沙上島猶在渡頭人¶
未行𣗳色野橋&KR0661;雨聲孤舘秋善状行役者周賀空¶
將未歸意説向欲行人張蠙共看今夜月獨作異鄉¶
人善状離别者賀又云雨雪生中路干戈阻後期蠙¶
云塞深行客少家逺識人稀善状邊地者蠙又有宫¶
詞云日透珠簾見冕旒六宫争逐百花毬廻頭不覺¶
君王去已聽笙歌在逺楼甚工¶
唐人為樂府者多如劉駕鄰女篇云君嫌鄰女醜取¶
婦它鄉縣料嫁與君人亦為鄰所賤菖蒲花可貴只¶
為人難見祝河水篇云河水清瀰瀰照見逺𣗳枝征夫¶
<pb:KR4d0340_SBCK_175-12b>¶
不飲馬再拜祝馮夷&KR0025;今億萬嵗不見河濁時語䦨¶
味長欲逼王建¶
鄭谷多佳句而格苦不髙谷甚推尊薛能能自負不¶
淺其實一繆𡚶人爾其黃河太華二篇尤自夸詡然¶
以弱筆賦巨題每篇押十四韵殊無警䇿曽不如司¶
空表聖地𫝑遥尊嶽河流側譲闗十字道盡尚不足¶
以望表聖如吳楚東南坼乾坤日夜浮齊魯青未了¶
等句法何嘗夢見彷彿谷輩北面之良不可曉¶
魏野詩除前輩拈出数聫之外如棋退難饒客琴生¶
却問兒松風輕腸扇石井勝頒氷　病生閑撓僧来¶
<pb:KR4d0340_SBCK_175-13a>¶
廢静眠雁急長天外驢遲落照中又咏菊云五色中¶
偏貴千花後獨尊皆逼姚賈而少有誦之者¶
五言尤難工林和靖一生苦吟自摘出十三聫今惟¶
五聫見集中如隠非秦甲子病有晋春秋水天雲黒¶
白霜野𣗳青紅風回時帶笛烟逺忽藏春如郭索鈎¶
輈之聫皆不在焉七言十七聫集逸其三向非有摘¶
句圖傍證則皆成逸詩矣梅聖俞作集序謂先生詩¶
未嘗自貴就輙棄之𫠦存百無一二盖實録云¶
黄庻亞夫山谷之父世𫠦誦怪石絶句之外如書對¶
聖賢為客主竹兼風雨似咸韶如史觧戮人帷戮古¶
<pb:KR4d0340_SBCK_175-13b>¶
地能埋死只埋愚皆竒崛不&KR0771;襲如犬孤山不知天¶
星何時落春秋不書不可㝷如宿趙屯云蘆花一般¶
水弭棹日已暮山間聞雞犬無人見烟𣗳行逐羊豕¶
跡始識入市路菱芡與魚&KR0521;居人足来去漁家無鄉¶
縣滿船載稚乳鞭笞公私急醉眠聽一雨雜之谷集¶
中不能辨谷嘗手書此二詩刻扵星子灣䟦云先君¶
平生刻意於詩與子羙吾祖詩冠古之評何異亞夫¶
真黃氏之審言矣¶
曽子固明妃曲云丹青有迹尚如此何况無形論是¶
非諸家之所未𤼵哭尹師魯公悲公尚至千載後况¶
<pb:KR4d0340_SBCK_175-14a>¶
復悲者同其時意甚高挽丁元珍云鵩来悲四月鶴¶
去遂千年尤精切北歸絶句云江海多年似轉蓬白¶
頭歸拜未央宫堵墻學士争相問何處塵埃瘦老翁¶
極似半山誰謂子固不能詩耶¶
前輩咏蝶云狂隨栁絮有時見舞入梨花無處㝷乃¶
脱换唐人白鷺詩立當青草人先見行近白蓮魚未¶
知之句云耳¶
古今賦詠閨情者不過恩怨相爾汝賀方回詞云插¶
金陌上&KR0048;化石山頭婦無物繋君心三&KR0010;扶床女陳¶
子髙絶句云壁間衛玠眉目是𦞃下枚臯言語真縦¶
<pb:KR4d0340_SBCK_175-14b>¶
使無情似&KR0048;主那能對此不霑巾乃就幼稚上𤼵意¶
尤新前世惟蔡琰胡笳諸篇為然子髙别有句云髙¶
向邉鴻問消息㫁膓書信不如無甚有思致¶
唐有雙角犢子恣狂顛之謡故周子諒彈牛仙客以¶
為姓符䜟書李文饒亦為牛竒章懐異志於圖䜟恨¶
不族之又欲以大牢少長俱置之法朱新仲云信䜟¶
書而誣人以大逆李竄海島周杖死朝堂報也又云¶
終唐之世無牛姓為盗者夫犢子雙角殆析朱字爾¶
泚問䁀於前温改物於後䜟亦有時而騐耶¶
王民瞻題石人峯云偉岸稜稜　立朝巍峩冠劍想¶
<pb:KR4d0340_SBCK_175-15a>¶
風標可憐有貌無肝膽何用昻然近紫霄其托諷與¶
退之石𪔂之作何異¶
梁邵𨹧王代舊姬云怨黛舒還歛啼粧拭更垂武陵¶
王夜夢云昨夜夢君歸賤妾下鳴機懸知君意薄不¶
看去時衣施榮泰詠昭君云唧唧撫心歎蛾眉誤煞¶
人姚翻夢故人云覺罷方知恨人心定不同誰能對¶
角枕長夜一邉空雖南朝人語駸駸入晚唐矣¶
春端帖子前輩有絶工者有不甚工者坡工欲使秦¶
&KR0048;供帖子豈非以其才思尤宜用於此耶少游不厯¶
此官無以騐工拙周羙成亦有才思者集中有代内¶
<pb:KR4d0340_SBCK_175-15b>¶
制作春帖子三十首皆平平無警䇿余嘗忝儤&KR0033;幸¶
不當華爾否則亦露拙矣偶讀誠齋詩云玉堂着句¶
轉春風諸老&KR0025;前亦寓忠誰爲君王供帖子丁寕綺¶
語不湏工使此老爲之必有可&KR0026;¶
秦相當國桂帥胡舜陟謂古縣乃秦父舊治諷縣立¶
祠令髙登彦先也爲太學諸生時屡上書與陳東齊¶
名既登第考試潮州以論題䇿問忤秦相者以爲不¶
可祠舜陟怒捃它事劾上興獄逮捕彦先母死舟中¶
而彦先航海投匭上書乞納官𦵏母秦素蓄憾下彦¶
先静江獄比至舜陟爲漕吕源𤼵買馬事先下吏死¶
<pb:KR4d0340_SBCK_175-16a>¶
秦人皆愛舜陟之非辜而不知有天道焉舜陟諂秦¶
死彦先忤秦而生亦可為士大夫謬用其心者之¶
戒彦先端午詩云無邪煩艾子有愠頼桐孫用事斵¶
對深於五言者¶
鶴相在海外效唐李嶠為單題詩一句一事凡一百¶
二十篇&KR0009;洛中子孫名青衿集徐堅初學記之𩔖也¶
貶所無書籍而黙記舊讀厯厯不忘且篇篇有李韵¶
又自序云謂三&KR0010;欲齒諸兄行冠禮祖母曰汝能諷¶
五七言詩数十章當&KR0025;汝至翌日能誦之遂兑搃角¶
六七&KR0010;侍祖母讀華嚴經即觧句讀辨難字十四五¶
<pb:KR4d0340_SBCK_175-16b>¶
舉業為前輩推賞擢髙第登貴仕皆早學之力又云¶
家僕至得珙書筆札精麗字字可愛又得諸孫簡讀¶
各言日夕𫠦學知患難之門不廢素業曠然忘遷之¶
意今之貴人位望稍通𩔰便放下書冊子弟怙𫝑侈¶
侈為不肖之已鶴相處禍患遷謫了能以學自娛又¶
能以學勵其子孫有過人者不可以人廢也坡公書¶
易論語注成於儋耳胡明仲讀史管見作於新州又¶
非鶴相口耳記誦之學所及¶
欲驅殘臈變春風只有寒梅作選鋒莫把疎英䡖闘¶
雪好藏清艶月明中楊龜山為胡文定作也千畝寒¶
<pb:KR4d0340_SBCK_175-17a>¶
林一𣗳梅自妍自笑已堪哀今朝更被風吹却擬遣¶
春&KR0025;底處回項平庵爲朱文公作也二詩一欲文定¶
瑣闥之留一惜文公經筵之去¶
李侍&KR0048;似之詩云老子因何一念差肯將簮&KR0807;挽袈¶
裟析樞宻仲古南遷寄李相伯紀云待公輔佐中興¶
了乞取袈裟送暮身二公一爲侍&KR0025;一爲執政晚年¶
乃有袈裟之羡其誰信之¶
楊文公談苑云近世錢惟演劉均首變詩格得其格¶
者蔚爲佳咏又云二君麗句絶多且各舉&KR0190;十聫錢¶
咏漢武云立侯東溟邀鶴駕窮兵西極待龍媒劉詠¶
<pb:KR4d0340_SBCK_175-17b>¶
明皇云&KR0058;園法部兼胡部玉輦長亭更短亭工則工¶
矣余按首變詩格者文公也自歐陽公諸老皆謂崑¶
體自楊劉始今文公乃巽與二人若已無與者前輩¶
謙厚不争名如此文公亦詠漢武云力通青海求龍¶
種死諱文成食馬肝待詔先生齒編貝那敎索来向¶
長安明皇云河朔叛臣驚武馬渭橋遺老識真龍蓬¶
山鈿合空傳信囘首風濤百萬重比之錢劉尤老徤¶
公孫賀當拜相涕泣不肯受印綬蔡謨寕免為庶人¶
不肯當司徒之拜然賀不能堅辤而覆族謨能固拒¶
而全身如謨者可謂智矣南朝人云我以為公不如¶
<pb:KR4d0340_SBCK_175-18a>¶
飲酒樂劉義詩云盡欲調太羮今古無好手所以山¶
中人兀兀但飲酒皆名言也¶
王質景文與王樞使公明詩云試看公出手母謂我¶
無人與虞丞相云寄身江漢歸無所開眼乾坤見有¶
公甚雋快但下聫云修造鳳楼湏有手住持烏寺可¶
無人幾於自鬻矣¶
臨川危逢&KR0123;詩有思致禽言二首尤佳接客篇云接¶
客接客髙亦接低亦接大兒穏善㑹傳茶小兒踉蹡¶
能作揖家人不用剪髻雲我典唐書充饌設唐書典¶
了猶可贖賔客不来門户俗郭公篇云郭公郭公聞¶
<pb:KR4d0340_SBCK_175-18b>¶
儞失國春秋何事到此猶悲啼郭公前言亡國故當¶
時只縁臣子誤百年社稷不得歸而今家住柘崗西¶
滿日春風都是恨聲聲説與齊侯知郭亾矣君勉之¶
詞意音節欲廹張籍王建矣題楊妃齒痛圖云痛入¶
香齦欲不禁三&KR0048;心痛亦何深當時更有唇亾處自¶
是君王不動心婦歎云記得蕭&KR0048;登第時謂言即日¶
鳳凰池而今老等閑官職日欠人錢夜欠詩落花云¶
馬嵬路險失妃子金谷楼髙墜緑珠皆清婉可愛然¶
古今詠落花無出二宋兄弟兩聫追&KR0355;精妙逢&KR0123;語¶
稍率矣¶
<pb:KR4d0340_SBCK_175-19a>¶
<pb:KR4d0340_SBCK_175-20a>¶
¶
後村先生大全集卷之一百七十五¶
