# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:46.632988
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0252-001後村先生大全集-卷第一.
<pb:KR4d0340_SBCK_001-1a>¶
後村先生大全集卷之一¶
　詩(公少作幾千首嘉定己卯自江上奉祠歸/發故篋盡焚之僅存百首是為南嶽舊藳)¶
　　郭璞墓¶
先生精數學卜穴未應疎因捋虎&KR0161;死還尋魚腹居¶
如何師鬼谷&KR0077;去友靈胥此理憑誰詰人方寳葬書¶
　　魏太武廟¶
荒涼&KR0050;步市尚有佛狸祠俚俗傳來久行人信復疑¶
亂鴉爭祭處萬馬飲江時意氣今安在城笳暮更悲¶
　　徐孺子墓¶
今曉安墳意梅仙舊&KR0351;傍醢成龍不至羅設鳯髙翔¶
<pb:KR4d0340_SBCK_001-1b>¶
黨錮人俱燼先生骨尚香小詩拈未出何以侑椒漿¶
　　北來人二首¶
試説東都事添人白髮多寢園殘石馬廢殿泣銅駝¶
胡運占難久邉情聽易訛凄凉舊京女籹髻尚宣和¶
十口同離仳今成獨雁飛飢鉏&KR0189;寺菜貧著䧟蕃衣¶
甲第歌鍾沸沙塲探&KR0016;稀老身閩地死不見翠鑾歸¶
　　北山作¶
骨法枯閑甚惟堪作隱君山行&KR0111;路脉野坐認天文¶
字瘦偏題石詩寒半説雲近來仍喜瞶閒事不曾聞¶
　　早行¶
<pb:KR4d0340_SBCK_001-2a>¶
店嫗明燈送前村認未真山頭雲似雪陌上樹如人¶
漸覺髙星少&KR0138;分遠燒新何須看堠子來徃暗知津¶
　　黄檗山¶
出縣半程遥松閒認粉標峯排神女峽寺創徳宗朝¶
鶴老巢髙木僧寒曬墮樵早知人世淡來徃退居寮¶
　　第三龍湫¶
絶頂謁龍公森寒石作宫路盤青壁上瀑㵼白雲中¶
僧説聞雷出人疑與海通幾時隂晦夜來此看拏空¶
　　客中作¶
漂泊何須逺離鄉即旅人炊新嘗海品書刺謁田鄰¶
<pb:KR4d0340_SBCK_001-2b>¶
家&KR0009;寒衣少山來曉夢頻小兒仍病瘧詩句竟無神¶
　　小寺¶
小寺無蹊徑行時認蘚痕犬寒鳴豹似僧老瘦於猿¶
澗水來旋磨山童出閉門城中梅未見已有數株繁¶
　　晚春¶
花事匆匆了人家割麥&KR0004;雨多田有鸛潮小市無魚¶
秃筆回僧簡褒衣看古書經年稀見客磬折轉生踈¶
　　哭葉孝錫教授¶
瘴雲深處死大鳥奈君何詩友俱來吊埋名久未磨¶
箕裘無子繼書畫落人多舊宅今移主斜陽掩涕過¶
<pb:KR4d0340_SBCK_001-3a>¶
　　夜過瑞香庵¶
夜深捫絶頂童子旋開扉問客來何暮云僧去未歸¶
山空聞瀑㵼林黑見螢飛此境唯予愛他人到想稀¶
　　送薛明府¶
長官三載内屢被督郵嗔靜鎮笞刑少公清縣庫貧減¶
租霑野老掃榻待詩人祇恐鳬飛後民閒事事新¶
　　蒜嶺¶
到此思家切寒衣半淚㾗燒餘山頂秃潮至海波渾¶
僕怕昏無店人閒近有村吾生輸野老笑語掩柴門¶
　　示觀老¶
<pb:KR4d0340_SBCK_001-3b>¶
住山仍黑瘦瓶錫極蕭然頂髪千莖雪跏趺一縷烟¶
禪堪拈出衆詩亦長於前燒盡西&KR0420;燭相看各不眠¶
　　武渉道中¶
一路荒涼極無端過此頻官於鹽起税俗事蠱為神¶
暝色&KR0004;逢驛溪聲只隔林留題空滿壁不見有詩人¶
　　浦城道中¶
&KR0138;入僊霞路重裘尚不支居人&KR0053;桖實客子辦梅詩¶
地濕然箕坐霜寒隔被知向來真錯計不買草堂基¶
　　幽居寺¶
相傳有儒者唐季隐兹峰電巳收遺藁雲方鎻暮鐘¶
<pb:KR4d0340_SBCK_001-4a>¶
木碑無世次石洞㫁人蹤此士何曾死林深不可逢¶
　　天目寺¶
來人云虎出留此到昏鐘寺小於諸刹山髙似衆峰¶
未寒先得雪已夏尚如冬老子曾游浙㣲微有辯鋒¶
　　哭容倅舅氏二首¶
老赴容州辟移書勸不回客迎蕭寺哭䘮附海舟來¶
瘴雨銘旌暗空山梵磬哀未知墳上柏此去幾時栽¶
尚記陪言笑如今叫不譍&KR0480;分身後俸僧上殯中燈¶
宅有遺基在田無一畝増問天何至此在日以廉稱¶
　　吳大帝廟¶
<pb:KR4d0340_SBCK_001-4b>¶
露坐空山裏英靈喚不迥久無祠&KR0021;至曾作帝王來¶
壊壁蟲傷畫殘爐鼠印&KR0069;今人渾忘却江左是誰開¶
　　鐵塔寺¶
細認苔間字方知鑄塔時不因兵廢壞似有物扶持¶
古殿人開少深窓日上遲僧言明受事相對各攅眉¶
　　聰老¶
聰老才堪將髠緇意未平僧中能結客禪外又設兵¶
喜聴詩家話多知虜地情何當長鬚髪遺戍國西營¶
　　哭薛子舒二首¶
醫自金壇至猶言疾可為瀕危人未信聞死世皆疑¶
<pb:KR4d0340_SBCK_001-5a>¶
友共&KR0053;殘藁妻能讀殮儀借來書冊子掩淚付&KR0012;兒¶
忍死教磨墨留書訣父兄讀來堪下淚&KR0009;去怕傷情¶
墓要師為誌詩於世有名夜闌秋枕上猶夢共山行¶
　　　贈川郭¶
川郭顛狂甚平生挟術㳺老猶携侍女貧不謟公侯¶
用藥多投病酬錢或掉頭金陵官酒貴應典舊貂裘¶
　　　贈錢道人¶
除了布裘外都無物自隨跣能行大雪飢但嚥華池¶
説相言多騐嫌錢事更竒一般難曉處裝背貴人詩¶
　　　張麗華墓¶
<pb:KR4d0340_SBCK_001-5b>¶
臺上柏蕭蕭空堂閉寂寥芳魂三尺土徃事㡬回潮¶
墮翠尋難見埋紅恨未銷猶勝江令在白首入隋朝¶
　　　送鄒景仁¶
衝寒何處去新戍尚來年客勸休辭幙君言已買船¶
霜清江有蠏葉脫木無蟬&KR0002;過東林寺携家徃問禪¶
　　　二&KR0005;(石俣韓存)¶
二&KR0005;同時死路人聞亦哀力窮鏖轉急圍厚突難開¶
戰骨尋應在殘兵間有廻傷心郵逓裏隔日㨗書來¶
　　　陳虚一¶
㡬載皖山耕忽提&KR0012;劍行戰塲中有骨尺籍上無名¶
<pb:KR4d0340_SBCK_001-6a>¶
馬自尋歸路身空試賊營却疑兵觧去曾説鍊丹成¶
　　　揚州作¶
㡬多精甲没黄沙野&KR0152;遥憐戰士家&KR0050;渡月明空粉¶
堞蕪城烟斷只昏鴉似聞漢使攽王&KR0701;尚喜胡兒剖¶
帝羓惆悵兩淮&KR0094;織地春風不復長桑芽¶
　　　南浦亭&KR0009;所思¶
只是從前瘦病身官卑活計太清貧買來晉帖多成¶
&KR0915;吟得唐詩轉逼真生擬棄家㝷劍客死當移冡近¶
騷人秋風爛漫吹&KR0031;鬂目送停雲欲愴神¶
　　　蒜嶺夜行¶
<pb:KR4d0340_SBCK_001-6b>¶
嶺頭無復一人來漁火&KR0053;燈户不開松氣滿山凉似¶
雨海聲中夜近如雷擬披醉髮横簫去只&KR0009;鄉書與¶
劍廽他日有人傳肘後尚堪&KR0053;拾作詩材¶
　　　別敖器之¶
舊說閩人苦節稀先生獨抱嵗寒姿老年絳帳聊開¶
講當日烏臺要勘詩東閣不游縁有氣草堂未架爲¶
無貲輕烟小雪&KR0012;山路折䞉梅花&KR0009;一枝¶
　　　哭楊吏部通老¶
白首除&KR0048;已晚哉民間桑柘手親栽蓋棺只着深衣¶
去行李空擔語錄廽主&KR0021;遺&KR0012;猶未冠著書殘藁漫¶
<pb:KR4d0340_SBCK_001-7a>¶
成堆可憐薄命飄蓬客虚事江西幕府來¶
　　　老歎¶
肘後竒書&KR0180;更開只今年&KR0066;已相催但聞方士騰空¶
去不見童男入海廻無藥能留炎帝在有人曽哭老¶
&KR0360;來醉鄉一路差堪向終擬劉伶冢畔埋¶
　　　答友生¶
讀易參禪事事竒高情已恨挂冠遲清於楚客滋蘭¶
日貧似唐人乞米時家為買琴&KR0264;舊債厨因養鶴減¶
晨炊君看江表英雄傳何似&KR0012;山一卷詩¶
　　　趙清獻墓¶
<pb:KR4d0340_SBCK_001-7b>¶
南渡先賢迹已稀䔥然華表立山陂可曽長吏修祠¶
宇便恐樵人落樹枝幾度過墳偏下馬向来出蜀只¶
携&KR0027;自憐日暮天寒客不到林間讀隧碑¶
　　　烏石山¶
客子家山亦此峰可堪投&KR0043;聽疎鐘旋沾村酒開霜¶
杮欲訪禪扉隔暮松鄉信冩成無便&KR0009;寒衣着綻倩¶
人縫逺未只為營&KR0050;圃不是貪渠萬户封¶
　　　除夕¶
憶昔都城値成除高樓張燭戯呼盧久依凈社參尊¶
宿難向新豐認酒徒天子未知工草賦鄰人或倩冩¶
<pb:KR4d0340_SBCK_001-8a>¶
桃符夜寒别有窮生活&KR0039;勘離騷擁地爐¶
　　　呈&KR0061;秘監¶
近日頻聞有峻除人傳君相重儒師細㫋坐穩方輪¶
講羣玉峰髙未要扶别後曽過東閣否新來亦乞鑑¶
湖無幾時供帳都門外真冩先生作畫圖¶
　　　漁梁¶
春泥滑滑雨絲絲一路隂寒少霽時水入陂渠喧似¶
瀑雲從山崦上如炊燎衣去傍田家火炙燭來看野¶
店詩落盡梅花心事恶獨搔蓬&KR0066;遶殘枝¶
　　　小梓人家¶
<pb:KR4d0340_SBCK_001-8b>¶
生來拙性嗜清幽獨過山家為小留頂笠兒歸行樹¶
杪堤瓶婦去汲溪頭參天老竹當門碧盡日寒泉遶¶
舍流我料草堂猶木架規模已&KR0013;野人偷¶
　　　送拄杖還僧¶
頭白高僧行脚&KR0180;一枝笻竹久生苔不逢太乙燃藜¶
照時借山翁荷蓧廻夜挂多尋蕭寺壁曉拈恐化葛¶
陂雷還師北物禪須進曾入詩人手内来¶
　　　雪峰寺¶
七里深林集暮鴉插空金碧被林&KR0210;華堂何止容千¶
衲菜地猶堪置萬家虎去有靈知伏弩僧來敘舊約¶
<pb:KR4d0340_SBCK_001-9a>¶
分茶世人要識千峰冷六月重綿坐結跏¶
　　　蓋竹廟¶
借榻叢祠日已曛瓣香頻此謁靈君儻來夢事休重¶
卜向去詩才進幾分明主不須人諫獵故山空使客¶
移文&KR0009;書報與荆妻説十襲荷衣莫要焚¶
　　　&KR0050;州城¶
先朝築此要防邊不遣胡兒見戰船&KR0210;斷難&KR0019;河朔¶
檄修來大費水衡錢書生空抱鳴雞志故老能言飲¶
馬年慙愧戍兵身手健箔樓各占一間眠¶
　　　送仲白¶
<pb:KR4d0340_SBCK_001-9b>¶
官舍蕭條葦蓋簷拾薪獨有一長髯同來社友因飢¶
瘦逺作參軍得俸廉國士交情窮乃見故人詩侓晚¶
方嚴中年各要身强健別後寒衣切記添¶
　　　鳯凰䑓晚眺¶
經月疎行臺上路秣陵城郭忽秋風馬嘶䘙霍空營¶
裏螢起齊梁廢苑中野寺舊曾開玉帳翠華久不幸¶
離宫小儒記得龍興事閑對山僧説魏公¶
　　　贈玉龍劉道士¶
觀中曾訪老黄冠爾尚為童立醮壇新染&KR1491;衣披得¶
稱舊泥丹灶出來寒詩非易作湏勤讀琴亦難精莫¶
<pb:KR4d0340_SBCK_001-10a>¶
廢彈憶上洪崖題瀑布因㳺試為拂塵看¶
　　　&KR0051;元帝廟¶
元帝新祠西郭外野人吊古獨來游隂隂畫壁開冠¶
劍寂寂&KR0093;窠上璪旒&KR0020;比龍盤猶在眼事隨鴻去不¶
逥頭葉碑廊上無人看欲去摩娑又少留¶
　　　清涼寺¶
塔廟當年甲一方千層金碧萬緇郎開山佛已成胡¶
鬼住院僧猶説李王遺像有塵龕壞壁㫁碑無首立¶
斜陽惟應駐馬坡頭月曾見金輿夜納凉¶
　　　治城¶
<pb:KR4d0340_SBCK_001-10b>¶
斷鏃遺鎗不可求西風古意滿原頭孫劉數子如春¶
夢王謝千年有舊逰髙塔不知何代作暮笳似說昔¶
人愁神州只在闌干北幾度来時怕上樓¶
　　　雨華臺¶
昔日講師何處在髙臺猶以雨華名有時寳向泥㝷¶
得一片山無草敢生落日磬殘鄰寺閉晴天半上廢¶
陵耕登臨不用深懐古君看鍾山㡬箇争¶
　　　新亭¶
此是晉人逰集處當時風景與今同不干鐡璅樓船¶
力似是蒲葵塵柄功㡬簇旌旗秋色裏百年陵闕淚¶
<pb:KR4d0340_SBCK_001-11a>¶
痕中興亾畢竟縁何事專罪清談恐未公¶
　　　魏勝廟¶
天與精忠不與時堂堂心在路人悲龍顔帝子方推¶
轂猿臂&KR0005;軍忽死綏灑泣我來瞻&KR0030;像㫁頭公恥立¶
降旗海州故老彫零盡重見王師定幾時¶
　　　真州北山¶
憶昔胡兒入控&KR0076;官軍迎戰北山前笳簫有主安新¶
&KR0089;蓑笠無人墾廢田兵散荒營吹戍笛僧從敗屋起¶
茶烟遥憐鍾阜諸峰好閑鎖行宫十九年¶
　　　故宅¶
<pb:KR4d0340_SBCK_001-11b>¶
恰則炎炎未百年今看枯栁著疎蟬荘田置後頻移¶
主書&KR0030;殘来亦賣錢春日有花開廢圃嵗時無酒滴¶
荒阡朱門從古多如此想見魂歸也愴然¶
　　　送余子夀¶
去&KR0010;與君同聘召何曾杯酒暫相離兵謀元帥多親¶
訪心事同官盡淂知三釡忽懷歸去檄一枰未了着¶
殘椇此生聚散湏牢記記上揚州戰艦時¶
　　　送周&KR0101;門¶
一領青衫似敗荷奈君母老秩卑何三年幕府無人¶
薦常日柴門有客過身畔擔輕藏俸少江頭船重載¶
<pb:KR4d0340_SBCK_001-12a>¶
書多故人&KR0002;問軍中事為説防秋仗枕戈¶
　　　挽黄巖趙郎中二首¶
朱公徒弟丘公婿標致雖高氣宇和心向奏篇尤暴¶
白髮因時事欲蒼皤訃&KR0019;淮甸邊情惜路出蕭山巷¶
祭多最長郎君師友盛我知墓碣有人磨¶
青衫昔作督郵時賞鍳除公更有誰勘獄不嫌人守¶
法撰文常對衆稱竒築臺虚辱生前意穿冡難酬地¶
下知欲冩哀思傳挽者身今戎服不能詩¶
　　　&KR0009;趙昌父¶
世上久無遺逸禮此翁白首不彈冠一生官職&KR1069;南¶
<pb:KR4d0340_SBCK_001-12b>¶
嶽四海詩盟主玉山經嵗著書人少見有時入郭俗¶
爭看何因樵服供薪水得附高名野史間¶
　　　&KR0009;韓仲止¶
昨仕京華豪未减脱鞾不問貴游嗔詩家争欲推盟¶
主丞相差教作散人閉户自為千載計入山又忍十¶
年貧幾思投劾從公去背笈肩琹澗水濵¶
　　　戊辰即事¶
詩人安得有青衫今嵗和戎百萬縑從此西湖休挿¶
栁剰栽桑樹養呉蠶¶
　　　晚春¶
<pb:KR4d0340_SBCK_001-13a>¶
書幌泠泠子夜風杜鵑啼月小墻東江南詞客惜春¶
老清曉披衣拾墮紅¶
　　　臨溪寺二首¶
緑染庭蕪一尺深老師閲世幾駒隂自言不看&KR0019;燈¶
了只讀楞嚴見佛心¶
一徑松花颭紫苔東風落盡佛前梅道人深逺禪闗¶
坐莫聴鶯聲出㝎來¶
　　　即事¶
自汲新泉飬牡丹銀壺滿貯怕春殘&KR0030;簷一向東風¶
惡為掩窓紗護曉寒¶
<pb:KR4d0340_SBCK_001-13b>¶
　　　孺子祠¶
孺子祠堂插酒旗㳺人那觧薦江籬白鷗欲下還驚¶
起曽見陳蕃觧榻時¶
　　　碧波亭¶
了&KR0077;文書上馬遲白蘋洲畔有心期斜陽忽到傳觴¶
處落盡梨花啼子規¶
　　　豫章溝二首¶
溝水冷冷草樹香獨穿支徑入垂楊薺花滿地無人¶
見唯有山蜂度短牆¶
野店蕭蕭掩竹門岸沙猶記履綦痕東風枉是吹花¶
<pb:KR4d0340_SBCK_001-14a>¶
急緑盡平蕪&KR0077;斷魂¶
　　　題寺壁二首¶
柏子熏衣眉暈銷女垣榆影冷蕭蕭屏山一枕㳺仙¶
夢横錫飄然過石橋¶
素綀寛裁白社衣&KR0024;陀烟裏現幽姿日長讀徹楞伽¶
了閑折柑花供祖師¶
　　　西山¶
絶頂遥知有隠君飡芝種术塵為群多應午竈茶烟¶
起山下看來是白雲¶
　　　宫詞四首¶
<pb:KR4d0340_SBCK_001-14b>¶
出海新蟾玉半鈎風翻荷蕩起栖鷗女郎定有穿針¶
約偷看明河記立秋¶
凉殿吹笙露滿天木樨花&KR0036;月初圓君王少御&KR0226;瑚¶
枕多就玉人玉臂眠¶
一夜秋風入碧梧蟬聲永巷月華&KR0012;幾回夢裏羊車¶
過又是銀床轉轆轤¶
先帝宫人總道粧遥瞻陵柏淚成行舊思恰似薔&KR0340;¶
水滴在羅衣到死香¶
　　　秋風¶
黄葉蕭蕭忽滿街獨騎瘦馬䂊章臺莫將宋玉心中¶
<pb:KR4d0340_SBCK_001-15a>¶
事吹上潘郎&KR0066;畔來¶
　　　䟦小寺舊題¶
禪几曽陪白㲲巾柑花似雪鬪芳春而今柑子圓如¶
弹不見澆花供佛人¶
　　　憶殤女¶
靈照覊魂章水西冷風殘雪古招提老懐已作空花¶
看更把楞嚴曉病妻¶
　　　報恩寺¶
一抹斜陽上繚垣芫花滿地栢隂繁城中客子聞鐘¶
鼔獨立空山聽斷猿¶
<pb:KR4d0340_SBCK_001-15b>¶
　　　歸至武陽渡¶
夾岸盲風掃棟花高城已近被雲&KR0210;遮時留取城西¶
塔蓬底歸人要認家¶
　　　舟中&KR0009;景建¶
低蓬小雨夢殘時忽憶同尋楚老祠夜過豐城占斗¶
氣想公别後有新詩¶
　　　書山壁¶
斸地栽林自起墳一燈精舍疏元文詩成莫寫酒家¶
壁題徧青山題白雲¶
　　　華嚴寺逢舊蒼頭¶
<pb:KR4d0340_SBCK_001-16a>¶
曽向叢林&KR0009;幅巾十年塵涴臥雲身侍琴童子長於¶
竹去禮山僧作主人¶
　　　田舍¶
稚子呼牛女拾薪萊妻自膾小溪鱗安知曝背庭中¶
者不是淵明軰行人¶
　　　古墓¶
石麟闕耳筍生苔要讀豐碑與客來精舍荒凉僧已¶
出瓦墻一朶佛桑開¶
　　　題本草¶
勤讀方書不為身里中耆舊半成塵幾時作箇荒山¶
<pb:KR4d0340_SBCK_001-16b>¶
主多種黄精售與人¶
　　　下蜀驛¶
幄殿荒涼屋欠扶紹興遺老故&KR0063;無舊來曽識高皇¶
帝尚有庭前栁一株¶
　　　出郭¶
江邉一雨洗秋容北郭東郊野意濃老大怕他人檢¶
&KR0039;隔溪隔柳看芙蓉¶
　　　病起¶
病起登樓&KR0077;晚風受他殘雪映前峰傍人休問何郎¶
瘦不見梅花過一冬¶
<pb:KR4d0340_SBCK_001-17a>¶
　　　再贈錢道人二首¶
拙貌慙君子細看鏡中我自覺神寒直從杜甫編排¶
起㡬箇吟人作大官¶
尋師入蜀未曾逢要看羅浮曉日紅若見仙人知去¶
處&KR0077;来相引到山中¶
<pb:KR4d0340_SBCK_001-17b>¶
¶
後村先生大全集卷之一¶
