# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.501534
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 87
#+PROPERTY: FILE SB04n0252-087後村先生大全集-卷第八十七.
<pb:KR4d0340_SBCK_087-1a>¶
後村先生大全集卷之八十七¶
　進故事¶
　　辛酉六月&KR0004;九日¶
簡宗廟逆天時則水不潤下又曰水失其性則霧水¶
出百川溢淫雨傷稼穡(出前漢五行志)¶
　臣&KR0060;見自夏至後霖雨兼旬六軍兆姓繫命於淅¶
　西一稔今惟吳門災不至甚湖秀嵗事大可寒心¶
　乃季夏乙未臣執經緝熈親聞玉音焦勞天表蹙¶
　然若無所容先是偏走群望大𤼵錢粟求民瘼雪¶
　獄寃所以順水之性而欲其潤下者至矣是日又¶
<pb:KR4d0340_SBCK_087-1b>¶
　　有避殿减膳撤樂之詔講退雨意尚濃俄而隂霾¶
　　掃簷溜絶夕始見月明日而晹烏出又明日而潦縮¶
　　恭惟吾君之所以動天與天之所以應吾君者何¶
　　其速也既拜手歸美於上又考之&KR0052;史采撅前世¶
　　水潦證驗以助陛下敬天愛民之意威公元年秋¶
　　大水董仲舒劉向以為諸侯伐魯伏尸流血所致¶
　　漢文帝後元三年火水雨昼夜不絶三十五日史¶
　　臣謂是時匃奴驕侵犯北邉殺略萬計今虜雖自¶
　　去春一大懲創然𢧐士未觧甲聊城乆不下得非¶
　　殺氣致沴而未能召和乎母亦遵飬時晦乎董仲¶
<pb:KR4d0340_SBCK_087-2a>¶
　　統無重臣兵財属大將得非邉民畏威而未懐惠¶
　　乎母並用文武乎並公二十四年又明年大水劉¶
　　歆以爲嚴&KR0918;宗廟丹楹刻桷所致得非今之丹刻¶
　　有本正施之僖官乎母亦省其不急者乎元帝永¶
　　光二年夏秋大水史臣以爲石顯用事所致今北¶
　　司肅然矣得非昔所屏逺者有隂懐覆出之念乎¶
　　母亦放而絶之乎成帝時黄霧四塞諫大夫楊興¶
　　愽士駟勝以爲同日拜五侯所致今左畹肅然矣¶
　　得非猶有已髙满而不思危溢者乎母亦爲之限¶
　　劑乎夫大水也霖雨也黄霧也示變者也兵革也¶
<pb:KR4d0340_SBCK_087-2b>¶
　　夷狄也土木也官寺也戚畹也致變者也皆　陛¶
　　下素講而習聞者臣願陛下非茍知之亦&KR0098;蹈之¶
　　雨暘在天敬肆在我欲弭是變當先去其所以致¶
　　是變者浲水儆尭雲漢美宣臣以衰朽三侍㫋厦¶
　　敢誦所聞以獻惟陛下裁𦍒取進止¶
　　　　辛酉七月十五日¶
　河北水災百姓暴露乏食有司建請𤼵廪壮者人日¶
　二升㓜者人日一升議者以為水災所毁敗者其衆¶
　可謂非常之變遭非常之變者亦必有非常之恩使¶
　乏食之民相率以待二升之米則其𫝑不暇於他為¶
<pb:KR4d0340_SBCK_087-3a>¶
是以饑殍養之而已被災者十餘州州以二萬户計之¶
半為不被災不仰食縣官者其半每户壮者六人㓜¶
者四人計月受粟五石欲下詔貸以粟一百萬石使¶
可以攴两月不妨其營生而勿日給(出曽鞏救災議)¶
　臣窃惟邇者湖秀二州水災從昔之所創見陛下¶
　焦勞憂形玉色使常平使者守霅以儒生代貴游¶
　二州之人莫不延頸望惠而迨今月餘未聞朝廷¶
　有大蠲弛意者郡縣體量未為歟䑓群條畫未上¶
　歟臣惟捄災以粟為本漢至文景晁錯始献䇿募¶
　民入粟縣官得以拜爵得以除罪始令輸於邊邉¶
<pb:KR4d0340_SBCK_087-3b>¶
　　食足則令入粟郡縣文帝行其説六百石爵上造¶
　　四千石為五大夫萬二千石為大庶長其後雖有¶
　　軍役水旱民不困乏至於下詔蠲天下田租税之¶
　　半明年又全蠲之其後上群以西旱脩賣爵今而¶
　　裁其價以招之及徒復作得輸粟以除罪臣昨脩¶
　　孝宗寔録士民以入粟拜爵者藏不絶書及朱熹¶
　　召對語及賑荒堅訓告以&KR0024;授入粟之人且曰至¶
　　此又説愛惜名噐不得臣伏見此二郡巨室甚多¶
　　若朝廷采漢文景及乾淳已行許之入粟於官¶
　　籍數來上隨其多寡優與&KR0024;授白身人&KR0024;官已仕¶
<pb:KR4d0340_SBCK_087-4a>¶
　　者减舉員或轉秩士人免舉升甲首完者與伸雪¶
　　負譴者從末减不待科抑人自樂輸雖云秋成絶望¶
　　或囷倉偶有於宿儲或智力能運於他處所入既¶
　　多然後用曽鞏前説每户計口多寡各貸两月向¶
　　後得熟歸粟於官臣又見孝録遇災傷州縣率停¶
　　其年弍税或减分数候次年帶&KR0024;凢此之𩔗皆合¶
　　舉行臣聞今嵗浙東江湖福建皆得上熟自吳門¶
　　至常潤亦稔惟二郡及近畿及邑彼災曽鞏欲賑¶
　　十州故請貸粟百萬石今止貸二郡及三數邑亦¶
　　朝廷事力可辨况又募民入粟相助乎此事當如¶
<pb:KR4d0340_SBCK_087-4b>¶
　捄焚拯溺&KR0002;上之人付之悠悠下之人必以具文¶
　塞責臣聞縣令字民之官不損猶應言損唐代宗¶
　之言立而視其死孔距心之罪代宗非英辟距心¶
　非賢大夫然其言乃干萬世撿放賑恤不刋之論¶
　惟陛下詔攸司亟圖之助進止¶
　　　辛酉八月二十日¶
乾道二年詔免和糴一年宰執魏杞䓁奏版曹言&KR0010;¶
糴一百五萬石行之近三十年恐不可遽减上曰計¶
臣之論不得不然朕觀仁宗朝嘗下詔蠲免一年租¶
税朕甚慕之今既未可行有餘則糴不足則减亦上¶
<pb:KR4d0340_SBCK_087-5a>¶
　下通融之意(出孝宗實録)¶
　　臣以乾道版漕之言推之其云和糴行之近三十¶
　　年是建炎猶未行此事也其始於紹興間乎中更¶
　　趙張之賢秦之譎而不免於作俑豈非四大屯待¶
　　哺者衆一日不糴則執事者廪然有之興之憂歟自¶
　　乾道至今行之又將百年民亦安之不以為異然¶
　　昔也通諸路止糴一百五萬今吳門一群而糴百¶
　　萬通諸路不知其幾倍矣加以凶相當國增額抑¶
　　價浙中鉅産化為下户者十室而九所幸聖主赫¶
　　然改紀去其太甚浙民方有&KR0093;髪生意不𦍒&KR0010;事¶
<pb:KR4d0340_SBCK_087-5b>¶
　　又敗於積潦先是五六月水災止及湖秀及七月¶
　　之水則併吳田爲壑三數郡之人皇皇然捄死之¶
　　不贍天子臨朝惻然不待僚奏請濬發玉音　吳¶
　　郡&KR0010;糴减五十萬石而湖全免秀與旁縣亦减免¶
　　有差夫以三十年已行不可已之事而乾道天子¶
　　有免一年之詔百年乆行未嘗輟之事而景定天¶
　　子有吳門免一年之詔霅有全免之詔聖神祖孫¶
　　一念愛民若合符節想見二郡災傷之民歌舞聖¶
　　徳始知向者增額事由凶相今慈茲减免恩歸聖¶
　　主甚盛德也然孝宗因免糴又云仁宗嘗下詔蠲¶
<pb:KR4d0340_SBCK_087-6a>¶
　　一年租税朕甚慕之　既未能行有餘則糴不足¶
　　則减亦上下通融之策臣謂免一年租税千百年¶
　　帝王維漢文帝我仁宗能行之孝宗此志猶有望¶
　　於後人陛下嘗當書此言於座右士大夫當誦此¶
　　言為訓典文帝仁宗能行之於天下安平之世陛¶
　　下豈不能行之於三州災傷之地臣近者因進故事¶
　　嘗及捄災㝷蒙朝廷采用近見邸報凡七月再水¶
　　後所欲言者廟謨講求已盡臣尚有一二管見不¶
　　敢自𨼆夫捄荒以粟為本堆金積玉饑不可食寒¶
　　不可衣臣前講募民入粟非使入錢也然漢下令¶
<pb:KR4d0340_SBCK_087-6b>¶
　　民皆樂輸至於邉儲充足又令輸之郡國今雖下¶
　　令未嘗聞有應詔者豈非舉世貴進士任子而賤入¶
　　粟之人雖有卜式司馬相如張釋之之材亦例以¶
　　銅臭見侍臣謂當稍旌異推用其人果材也果能¶
　　也雖儕之於士大夫之例可也彼損數百斛或千¶
　　斛或多至萬斛其為費不貲矣傾不貲之費待之¶
　　以甚薄之礼加之以不美之名宜人情之不樂就¶
　　也如近報弁鮑山承直以平擢見稱事聞於乾終¶
　　未聞有褒寵之詔臣願借若人登郭隗之䑓以來¶
　　樂毅劇辛之流可乎此臣之管見一也臣聞浙右¶
<pb:KR4d0340_SBCK_087-7a>¶
　　饑民有聚衆借糧者有持械發窖者有刼奪軍噐¶
　　舡者駸駸至於殺人矣近遣朝紳賑恤且調戈船¶
　　廵警又命大將收其伉徤材武者爲兵所以防㣲¶
　　杜漸者至矣然皆&KR0024;㵼常法也非捄急之劑也臣¶
　　讀曲禮年凶君膳食不𥙊肺大夫不食梁士飲酒¶
　　不樂今焦勞惟聖躬爾臣猶記先賢有守郡值河¶
　　决者布衣草屨與軍民雜居城上河平乃下¶
　　真德秀守泉福討海㓂禱雨暘皆齊居&KR0188;素㓂平¶
　　災熄乃入&KR0230;今之士大夫皆能如此乎未也此臣之¶
　　管見二也地官荒政十二以散利薄征爲首說者¶
<pb:KR4d0340_SBCK_087-7b>¶
　　謂散利是發公財之已藏者汲黯是也薄征是减¶
　　民租之未輸者陽城是也今已藏者羽化無可𤼵¶
　　矣未輸者預借而起催矣此臣之管見三也有所¶
　　謂弛力者謂古者用民之力&KR0010;不過三日年荒併¶
　　當用者弛之今用民之力如竹宮甲帳之𩔗尚有¶
　　當弛者乎有所謂𤯝禮者眚猶省也今礼文之事¶
　　如匪朌好賜之𩔗尚有當𤯝者乎此臣之管見四¶
　　也臣少為獄&KR0122;&KR0060;見諸犯刼盗必先覈實其所民¶
　　居是與不是災傷地分而為䡖重焉始悟法意與¶
　　地官&KR0052;文暗合臣&KR0060;恐浙西官吏断此等獄或不¶
<pb:KR4d0340_SBCK_087-8a>¶
　　原其&KR0004;意爲&KR0967;所驅一切以柱後惠文從事以傷¶
　　陛下好生之德而于隂陽之和盖周家賑荒先之¶
　　以散利薄征而最後始及於除盗夫必使之有求¶
　　生之路如是而不悛則法行焉雖死不怨殺者矣¶
　　此臣之管見五也惟聖君賢相圖之取進止¶
　　　　辛酉十月卄九日¶
　慶歴二年徒知渭州龍圖閣直學士文彦博爲秦鳯¶
　路&KR0052;略安撫招討使兼知秦州集賢挍理余靖言邉¶
　郡惟秦州最富貴賊所以未敢来攻者以韓𤦺爲守¶
　故也若使𤦺且守此州招懐種落訓勵士卒猶須精¶
<pb:KR4d0340_SBCK_087-8b>¶
　擇材勇以為𨷖將庶幾賊昊有所畏朝廷有所恃今¶
　乃專委彦博守此一路臣深為朝廷憂之三軍所恃¶
　者將爾韓𤦺數年在邉雖未成功𦍑賊知名士卒信¶
　服今使彦愽代之恩信未洽緩急有難兵將肯用其¶
　命乎且彦愽新進𦍑賊固&KR0127;之矣(出通鑑長編)¶
　　臣以史考之初夏竦招討五路仲淹𤦺各帥一路¶
　　以副竦及竦無功罷去仲淹䓁始自副帥陞經略¶
　　招討使韓范並駐涇原擢彦博帥秦鳯兼知秦州¶
　　可謂極一時之選余靖尚且謂使彦博守秦恩信¶
　　未洽緩急有難兵將安肯用命又云彦博新進𦍑¶
<pb:KR4d0340_SBCK_087-9a>¶
　　賊固輕之矣靖乃四諌之一其言如此時彦博未¶
　　立貝州之功名論尚輕未得儕於韓范耳以此知¶
　　謀帥當以望實為主而權譎不與焉如羊祜不但¶
　　邉人信之敵國之人亦信之曰叔子豈酖人者如孔¶
　　明但不徐庶以為卧龍為俊傑雖司馬懿亦以為¶
　　竒材今日帥材絶少臣謂當以此法求之又當儲¶
　　之於平日而不當求之於一旦於路帥中儲閫帥¶
　　於閫帥中儲宣威儲督視士大夫中豈無杜預¶
　　陶侃科舉中豈無郭汾陽偏&KR0187;行伍中豈無吕蒙¶
　　齡石參佐中豈無馬㧾温造王庶劉子羽然不求¶
<pb:KR4d0340_SBCK_087-9b>¶
　　其能望實而但取其權譎誤矣昔者趙括談兵父¶
　　不能察而秦人輕之以為易與卒誘而坑之雖括¶
　　母亦知其必敗噫母婦人也禉不可欺况國人乎¶
　　况敵國之人乎臣敢以此慶歴諫臣所以告仁祖¶
　　者為陛下獻取進止¶
　　　　壬戍寅月&KR0004;十日¶
　貶崖州司户參軍丁謂量移光州(出國史)¶
　　臣按丁謂之竄海島也天下料其不復返矣流人¶
　　表奏無路自通謂設訃上表祈哀厚賂估客外¶
　　封與河南尹尹不敢啓視馳驛繳奏雖以仁¶
<pb:KR4d0340_SBCK_087-10a>¶
　　祖聖眀亦爲之動果得内徙甚矣小人之可畏也¶
　　置之萬里鯨波之外猶龍用小術數脱歸於時穆脩¶
　　有&KR0077;訝有虞刑政失四凶何事不量移之句謂之¶
　　卒於光州天也使其老壽國家之患縉紳之禍必¶
　　有如王曽之所憂者曽豈幸人之死哉臣嘗謂人¶
　　主之尊如天威如雷霆權柄如龍泉太阿然小人¶
　　或得而玩䙝之&KR0619;弄之彼小人安能自通於人主¶
　　必有爲之　主爲之内詷者夫惟有奥主則譽言日¶
　　至有内詷則動息必知進紛華以悦其耳目求嗜¶
　　好以蠱其心志人主不察以爲愛已也親之信之¶
<pb:KR4d0340_SBCK_087-10b>¶
　　然後堕其術中彼不動聲色而得吾之柄矣臣姑¶
　　舉其略啇鞅因景&KR0101;李斯因趙髙李訓因王守澄¶
　　丁謂因雷允恭迷國誤朝如出一轍善乎李石責¶
　　北司之言曰李訓固可罪然訓由何人以進北司¶
　　慙沮若但誅貶訓謂而守澄允恭則陽陽自若禁¶
　　防稍弛詭秘潜行臣&KR0178;四㓙有時而量移矣臣願¶
　　陛下推原禍端始於爲奥主内詷者既踈逺之又¶
　　踈逺之仍詔攸司奉行元日之詔寛餘黨非寛死¶
　　黨赦輕罪非赦重罪以一人心以杜後患¶
　　　　壬戍三月初三日¶
<pb:KR4d0340_SBCK_087-11a>¶
　　百執事常如吳潜聚議移蹕時及兹閑暇相與汎¶
　　掃朝廷綢繆牗户以續藝祖開基之運以保光尭¶
　　壽皇中天之業臣崦嵫餘景歸老田里尚能作為¶
　　頌詩歌舞太平臣不勝惓惓¶
　　　　壬戍七月初六日¶
　晋文公敗楚師於城僕楚殺得臣(出左傳)¶
　晋廢中軍將軍殷浩為庶人(出晋書殷浩傳)¶
　　臣聞賞罰軍國之網紀宜賞而罰則有功者怠宜¶
　　罰而賞則&KR0018;罪也玩以此御軍軍不可御以此治¶
　　國則國不可治矣夫功莫大於保境衛民罪莫大¶
<pb:KR4d0340_SBCK_087-11b>¶
　　於僨軍蹙國今有&KR0018;憤軍蹙國之罪宜罰而賞人¶
　　心憤欝臣請為陛下精白言之幹腹之傳且二十¶
　　載於是建閫桂林𠋣之為萬里長城羽檄調精兵¶
　　良將分布要害又竭東廣椿積泉粟以餉西廣㓂¶
　　未至則先抽外戍以自衛㓂至則堅閉四壁而不¶
　　敢出使蠻韃數千烏合之㓂殘昭容柳象破全永¶
　　衡諸郡及潭之諸邑桂閫為之也天塹失險危機¶
　　交急謂且順流而東頼旬宣大臣下荆楚之甲以¶
　　趍國難大小百戰虜不能支一夕觧去而㳂江副¶
　　閫輕信狂生欲邀竒功遂使已去之虜廻戈致死¶
<pb:KR4d0340_SBCK_087-12a>¶
　惟聖人能内外無患自非聖人外寕必有内&KR0104;(出左/傳)¶
　　臣叨塵朝列以來每見君相之所深憂中外之所¶
　　通患瀘將據瀘以畔也漣海未復也籌西事者恐¶
　　其幹沅播梗嘉渝慮東鄙者防其突山陽窺海道¶
　　上下皇皇憂在旦暮頼天悔禍而人助順將帥叶¶
　　力英豪慕義歸&KR0416;闢國一月三㨗凢向之深憂通¶
　患者至此而氷釋矣此皆陛下憂勤一念惟天惟¶
　　祖宗隲相啓佑之力溥率同慶而臣獨有隠憂臣¶
　　聞古人以敵國外患比之法家拂士言君心敬肆¶
　　之傾天下治亂分焉楚雖克庸而申儆箴訓國人¶
<pb:KR4d0340_SBCK_087-12b>¶
　　者愈嚴晋雖敗楚于城濮然文公猶有憂色臣嘗¶
　　反復左氏所書曰申儆者謂戒懼之不可怠曰箴¶
　　訓者謂篳路藍縷謂民生在勤曰文公有憂色者¶
　　謂得臣猶在臣妄謂今日邉患紓矣外間或言禁¶
　　中排當頗宻能如前日之戒懼否湖山丹䑾稍盛¶
　　能如先朝之篳路籃縷否又曰謢必烈猶存憂不¶
　　大於得臣否此雖游談聚議之訛然亦私憂過計¶
　　之意昔鄭有武功而子産懼晋復覆業而范文子¶
　　諫臣雖不及前賢惟願陛下戒懼儉勤常如虜偷¶
　　渡時大臣洪毅忠壮常如蘋草坪白鹿磯時公卿¶
<pb:KR4d0340_SBCK_087-13a>¶
　於我刳壽昌臨瑞三郡踪踐袁告洪撫之支邑烽¶
　火接於江池衢信者江閫為之也向非裴令處置¶
　謝傳指授禦之於蘋草坪扼之於白鹿磯則大事¶
　去矣合湖廣江閩數路二十餘郡數十縣百萬生¶
　靈怨此二人深入骨髓雖國家至仁無大誅殛然¶
　天下憤激有公是非削秩奪職不傷毫毛識者巳¶
　議司㓂失形矣一旦江閫牽復於前桂閫牽復於¶
　後所謂削且奪者不旋踵而還氊矣臣嘗謂得臣¶
　治兵嚴而奉已薄晋文公以其存亡為憂喜及城¶
　濮之敗楚於使謂之曰大夫&KR0002;入其如申息之老¶
<pb:KR4d0340_SBCK_087-13b>¶
　何得臣聞而自殺殷浩有德有言當時以其出處¶
　卜江左隆替及山桑之敗廢為庻人若二閫無得¶
　臣之才與浩之德而憤軍蹙國之罪大於城濮山¶
　桑之敗削奪終身猶為輕典而又可以復玷缺才¶
　語有之既往不咎臣非敢嘵嘵然咎既往也議者¶
　皆謂此二人者其身雖巳閑退其力猶足以交結¶
　貴近經營召用天下事豈堪此曹再壞耶臣愚&KR0082;¶
　望陛下覧楚殺得臣晋廢殷浩之事申諭大臣二¶
　人牽復之外永不得收用以觧天下之疑惑以存¶
　朝廷之紀綱宗社幸甚取進止¶
<pb:KR4d0340_SBCK_087-14a>¶
¶
後村先生大全集卷八十七¶
<pb:KR4d0340_SBCK_087-14b>¶
<pb:KR4d0340_SBCK_087-14b>¶
