# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:53.111515
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 141
#+PROPERTY: FILE SB04n0252-141後村先生大全集-卷第一百四十一.
<pb:KR4d0340_SBCK_141-1a>¶
後村先生大全集卷之一百四十一¶
　神道碑¶
　　　　丁給事¶
寳紹間一相擅國所拔之士非鄞則婺其言曰閩人¶
難保尤惡莆士如陳宓鄭寅之流皆掃影滅迹於是¶
朝無莆人丁公柏桂以循守朝辭相一見曰是異於¶
莆人者留提轄雜賣&KR0163;人謂公立貴顯矣公旅揖外¶
末嘗一詣相府辛&KR0407;火炎應詔曰此年大風顛木巨¶
浸成淵雷𤼵先春日乗背氣虎出平薮龍鬪近畿疫¶
氣流行妖星伏見恬不之悟天安得而不怒怒則激¶
<pb:KR4d0340_SBCK_141-1b>¶
激則烈矣宗廟爲墟神御驚動車駕當臨奉廟&KR0152;當¶
與行罪已之詔當哀痛然猶避忌曰互殿歩二帥知¶
有陛下宫室知有大臣私第而不知有宗廟非所以¶
忠陛下愛大臣也夫有大感悟必大更張今貪酷之¶
吏滿天下皆曰權𫝑疵之苞苴啓之參選者伸縮於¶
吏胥之手于堂者奔走扵厮役之門大臣知之否乎¶
壬辰輪對曰一春多寒二月暴雪流星晝隕太白經¶
天浙江東湖旱𫝑綿濶近畿得雨復慮浸淫在我既¶
無决裂更革之規模在天在人亦有遲回未觧之證¶
應又言開闢以來有常道進賢退不肖賞功罸罪是¶
<pb:KR4d0340_SBCK_141-2a>¶
也今進退賞罸一切反常宜盡㧞臺萊之士布滿周¶
行母植蕭艾盡遣星鳯之彦參錯方岳母用虎狼如¶
邇者起忠鯁斥苛俗孰敢不伏為真公𡊮尹𤼵也時¶
在廷喑嘿二疏出如鳳之鳴陽韶之聞齊焉同輩多¶
已超擢公獨乆次積六&KR0010;&KR0138;為博士癸已十月相斃¶
舊學爰立公輪對首乞去臺諌副封勉宰執同心令¶
中外薦剡得自舉復近臣宴見百官集議舊制次言¶
居憂者汲汲起復舉世無孝子注闕者汲汲奏辟舉¶
世皆奪士嗜進者往往因輿臺以通權要舉世無知¶
亷恥之人宜作而新之上既&KR0259;威柄親擢不附相者¶
<pb:KR4d0340_SBCK_141-2b>¶
寄以耳目先用洪公咨夔王公遂明年改元端平復¶
以公及李公宗勉為監察御史然後相之私黨悉去¶
弊事一清端平之盛幾及元祐至今尚論當時之名¶
臺諌公必預焉公擢嘉泰三年進士第自永春尉注¶
寕徳丞改定海縣三石橋酒庫教授梅州知南海縣¶
通判肇慶府知循州未上自市轄遷官告院太常寺¶
簿宗學博士樞宻院編修官初入臺北事動公極諫¶
曰故相當國二十七年於法當敗所以不敗者用兵¶
一事猶能謹重必廹而後動故雖敗而猶存暮年輕¶
信兄子交韃滅金其謬甚矣今更化未数月而遽欲¶
<pb:KR4d0340_SBCK_141-3a>¶
收古人七年即戎十年生聚教訓百年勝殘去殺之¶
功謬不愈甚乎宜脩㳂江守備増一重藩籬戒三帥¶
常退思郤顧疏夜入詰旦　上袖示大臣三京告㨗¶
公方監太學觧試考官欲以長安復見官軍命題公¶
曰吾方累疏諌止君等乃以一題從臾乎未信宿報¶
三帥返斾矣公懐不自已言輕舉之誤小遂非之誤¶
大今移兩淮糧械於邳徐唐鄧等州猶循危轍冀雪¶
前恥昔斜川之退孔明責已枋頭之辱元温遷怒愈¶
變愈差不可不慮盍移戰力為守謀又論時事曰故¶
相乆病楮幣窮而不變羽書急而不報注擬壅而不¶
<pb:KR4d0340_SBCK_141-3b>¶
行一旦更張内則委一樞臣倐忽之頃空内府累世¶
金寳百萬之藏而楮錢自&KR0002;外則八陵之圖甫南馳¶
而三帥之斾巳北指矣矧收召廣進用驟有一月而¶
數遷者前日之病在於緩今日之病在於速矣二年¶
貢舉敕榜有不敢諛恠之語公奏諛為今目大患恠¶
不足慮恐有以&KR0033;為怪者乞詔主司專黜諛佞又言¶
元祐轉為紹聖尚待八年嘉定變局開禧小人終身¶
屏迹十年之後方見不克終之漸今改絃未再朞巳¶
疑為善之迂用賢之無益臣謂北事違衆而動是賢¶
者之言未用也真某賫志而没是賢者之志未行也¶
<pb:KR4d0340_SBCK_141-4a>¶
然則將取其不賢者而困之不善者而行之歟自禁¶
旅閧間言人上歎治効不進思舊人末巳公争曰慶¶
厯初盗起東南西兵未觧仁宗之所選任不過杜范¶
韓富有如竦輩起復到念又曰昔王安石變法先結¶
張&KR0002;水藍元振輩以為腹心及上遣二人視府界所¶
行青苗皆云民便樂之今小人不過用安石故智奈¶
何在其術中乎又言陛下待遇定策之臣不為文宣¶
二帝之少恩足矣今札諭群臣曰朕欲保持汝母捃¶
撫不亦異乎尊崇本生之親一遵英孝二祖之故典¶
足矣今營繕甲第高大寝園不亦異乎官寺窟穴不¶
<pb:KR4d0340_SBCK_141-4b>¶
室左道出入無間小官鹽賞至煩御封道宫事目上¶
逹天聽此尤異也孟子曰惟大人為能格君心之非¶
獨不䏻如先正對中使焚内批乎或使之回奏曰臣¶
某以為不可乎近臣或薦某人有才者公曰自古小¶
人自持一論自為一黨今能為君子之言締君子之¶
交盖有君子而庇小人者矣在言路二年諌疏盈篋¶
皆力扶世道之命脉切中時賢之膏育余著其大㫖¶
如此其冬除祕書少監三年&KR0118;監遂為起居舍人兼¶
&KR0033;舍人院起居郎中書舍人嘉𤋮初元除權吏部侍¶
郎&KR0118;給事中由御史八&KR0118;皆兼史職公雖出臺然&KR0010;¶
<pb:KR4d0340_SBCK_141-5a>¶
中轉對一&KR0033;前奏事三進已見二其於宫禁言動廟¶
堂除授賢佞去留否泰消長之際指陳愈峻論建&KR0055;¶
廣韃北&KR0010;入㓂公言大臣操舟主病者也若先徬徨¶
動色同舟同室之人將若之何宜凝㝎志慮以應事¶
變時廹禋祀乞邊報非時奏御且引宣和恐妨恭謝¶
事以諷藏事之夕大雷雨公曰陛下本以好賢受諌¶
聞天下近者言官忤旨至形詞色疏多留中易置¶
諌官御史如奕碁此致異之大者丁酉大公歴数時¶
弊尤切扵辛&KR0407;之疏在詞掖韓休除節度使致仕公¶
封還曰此日后家一門雙節議者猶謂&KR0154;不移此募¶
<pb:KR4d0340_SBCK_141-5b>¶
戰士以取韃酋之首今休一賔賛之臣爾𢌿以旄龯¶
如祖宗舊典何命遂寑閻羙人進封親属加恩者一¶
百餘人公諸侯三邊稍寕然後舉行在瓉闥余天錫¶
召且大用近臣多先通殷勤公駁論曰閩樂土以處¶
天錫足矣召之徒使陛下有私故人之名言者必起¶
而攻之非所以爱天錫也䟽入喬丞相以槧導上意¶
趣書讀公已疾堅執如初越数日卒七月十有一日¶
也年六十七遺表聞自朝議大夫贈通議大夫前碩¶
人林氏知賔州寳儉之女&KR0071;荘氏知化州　之女一¶
子南叟承務郎新監泉州市舶務二年十二月朔𦵏¶
<pb:KR4d0340_SBCK_141-6a>¶
公扵石室祖塋兩碩人先後祔焉丁氏自固始遷莆¶
曽大父履大父士睦父瑶成贈奉&KR0033;大夫母葉宜人¶
公字元暉上有六兄皆負俊聲而公尤工聲律傳誦¶
人人骨髓然素清修不以藝掩徳親䘮廬居三年乃¶
歸既中春官臨奉大對聞兄訃慨然馳歸日進身之¶
始詎可為欺雖村兼數人&KR0163;屋自課一卷而巳曰吾¶
平生無悖人亦未嘗芸人也既仕薦書皆人求公非¶
公求人方其在韋布燈&KR0420;之下米鹽簿書之間固已¶
珪璧元身氷檗細行矣至扵自重不掃光範之門中¶
立不䧟牛李之黨居風憲他人畏之揺手忽及者必¶
<pb:KR4d0340_SBCK_141-6b>¶
奉白簡以聞任封駁它人當之運筆如飛者必曰臣¶
不敢奉&KR0457;植立之高奮𤼵之勇自其平日之有所不¶
為有𫠦不取者基之也嗟乎彼相之智曽不足以量¶
莆士烏足以量公哉余疇昔厚公宰上之碑盖已心¶
許至是南叟彚奏藁來曰石室之木拱矣銘不可以¶
復需矣銘曰皇初元之觧瑟兮闢久塞之言路掲杲¶
日扵中天兮散氷山之趨附盖枚卜而得公兮廼親¶
拔以自助偉百奏之剴切兮信千齡之㑹遇孰不云¶
　　端平兮視元祐其殆庻幾拊往事而太息兮有¶
余心𫠦未喻考察司空之碑兮倍前代之黨錮質元¶
<pb:KR4d0340_SBCK_141-7a>¶
城翁之論兮曰全人之有数自嘉𤋮之建號兮懐向¶
背之異趣中人翕&KR1865;而改化兮賢者亦一來而一去¶
惟公屹其間兮障黄流之犇注前見疎於荆舒兮後¶
未嘗宻扵馬吕人莫不有所主兮臣所圭者君父運¶
方際於風雲兮疾忽罹扵霜露彼浮榮奚足算兮獨¶
令名之不腐余將書道旁之碣乎嗚呼端乎全人丁¶
公之墓¶
　　杜尚書¶
公諱杲字子昕曽大父圯提舉江西常平大父鐸知¶
萬載縣贈大中大夫刑部郎中贈開府儀同三司母¶
<pb:KR4d0340_SBCK_141-7b>¶
陳宜人贈&KR0123;國夫人杜氏本京兆萬年至提舉公始¶
居邵武公少與兄東第来場屋齊名而獨見禮於禮¶
剖以父任待通州海門買納塩場𨶕潘提舉友文¶
&KR0702;攝建陽尉秤提法行公面責潘曰公奉新書太過¶
八郡騷動矣潘愧謝稍弛其禁陳提刑彭壽&KR0702;攝閩¶
尉甲子死誣乙殺之公騐屍於髮中得砂視甲舍傍¶
有池砂𩔖髮中者鞫問子果溺死乙乃得釋至海門¶
謁塩使豊公有俊曰小官惟冒扵貨者當譴責情可¶
矜力不建者教之可也奈何皆臨之以威乎豊公悚¶
然遂為知已李公珏制置江淮羅致幕下滁受兵檄¶
<pb:KR4d0340_SBCK_141-8a>¶
公與同幕王好生提偏師徃援甫至民蔽野隔壕哀¶
鳴求入避滁守固拒公啓鑰納之虜圍城數重公登¶
俾中二矢益自奮厲士氣百倍虜技窮去犯齊安李¶
公㑹合援兵幾十萬未至虜觧去兵在道不相統壹¶
且潰亂李公曰非子昕無可行者公求制劄二十道¶
以行先以帥命喝犒擇諸將尤桀&KR0219;者出一劄抽回¶
喻時又抽一軍不二曰諸軍悉回無敢譁者李公累¶
奏公援滁功不報公從李公與之終始豐公建西閫¶
辟梁縣胡公摫縂西餉辟鳯臺酒官皆力辤海門秩¶
滿調江山丞畿漕朱公在辟監崇明鎮崇明改𨽻東¶
<pb:KR4d0340_SBCK_141-8b>¶
總與岳縂領珂議不合慨然引去岳出文書一卷曰¶
京剡也公曰比而得禽獣雖若邱陵弗為岳怒公曰¶
可劾者文林不可强者杜某岳遂以欠蘆錢劾朝廷¶
察蘆錢無虧二劾皆寑西閫曾公式中辟廬州節推¶
浮公兵變公單騎往戮止渠魁守將争餉金幣公封¶
貯一室將行屬郡丞鄭凖悉返之安豐守告戍將扇¶
揺軍情且為變帥欲討之公曰是激使叛也請與兩¶
卒往呼將諭之曰而果無它可持吾書詣制府將即¶
日行一軍怗然知六安縣新社壇學宫罷元夕燈&KR0010;¶
歉諭富家曰吾不損米&KR0033;若但出糶吾依市&KR0033;為民¶
<pb:KR4d0340_SBCK_141-9a>¶
代償三之一全活者衆邑有劇盗二設賞𫉬之帥方¶
姑息盗竊語曰吾不失在制置帳下公命杖死縣庭¶
而以專殺自効民有嬖其妾者治與二子均分二子¶
謂妾無分法公書其牘云傳曰子從父令律曰違父¶
教令是父之言為令也父令子違不可以訓然妾守¶
志則可常享或去或終當歸二子季提舉衍覧之擊¶
節曰九州三十三縣令之最也知安逺縣考舉及格¶
免班幸改通&KR0033;郎逆全犯邊季公時已帥廬辟公濠¶
倅上以公久習邊事擢知濠州趙大使善湘謀復盰¶
昭密以訪公公曰賊恃外援當㫁旴泗浮梁以困之¶
<pb:KR4d0340_SBCK_141-9b>¶
卒用公䇿成功女真數萬厚齎駐榆林阜請降或請¶
誘而圖之公曰殺降不仁奪貨不義納之則有後患¶
諭遣其衆秩滿令奏事端平初元過廬謁全帥子才¶
曰北伐不可止矣公必有以監凝其後者全日以淮¶
西兵守潼闗以淮東兵守黄河公始為之隐憂除主¶
管官告院知安豐軍三帥出師除公淮西運判公曰¶
昔張魏公督師以趙開主計今日諸公無愧于先正¶
趙開之任僕豈其人詔廷紳邊臣各條戰守公封上¶
曰沿淮早蝗不任征役中原赤立無糧可因&KR0002;虚内¶
事外移南實北腹心之地必有可慮方草奏客曰内¶
<pb:KR4d0340_SBCK_141-10a>¶
&KR0010;當任子不為賢郎地乎公笑不答大使括舟載糧¶
公曰師遵陸而糧用舟緩急必相差池請以夫運大¶
使許之既而劾公調夫煩优沮撓軍事削兩秩罷時¶
在外諫北伐者惟公一人及鋒&KR1518;洛陽退師保境兵¶
釁遂開不可復合人始伏公先見奉崇道祠復元官¶
再知濠州未行改安豐韃謀入㓂公曰此虜常先取¶
一城為家基寨然後深入順昌為豐壽屏蔽而夐在¶
淮北兵寡餫囏使虜得之二州危矣以白制司命幕¶
客沈先庚遷其軍民士庶航錢粟迓之虜果大至我¶
舟已盡泊南岸崔文舉范用&KR0123;二叛憤咤以俚語詈¶
<pb:KR4d0340_SBCK_141-10b>¶
公曰吾欲&KR0145;此城乃為老賊𫠦先休看它城子矣順¶
昌軍民駐壽陽復運米二萬斛楮七萬餉之衆感悗¶
忘其遷焉又謂兩城相望其間當有小城以接聲援¶
益繕安豐縣城使沈先庚戌之虜未攻不克殺其將¶
塗金朱袍者二人虜去縣圍郡城公使聶斌布重兵¶
守禦趙諒提輕&KR0016;攻刼四隅設伏城中晝無人聲虜¶
登高望之莫能測公出其不意開闗鏖撃虜麾其下¶
曰南兵狠速返勿留赤老國王者大掠淮東厚装而¶
歸公曰是可擊也命順昌守樊辛率死士刼虜帳俘¶
𫉬萬計奪馬四百匹亂屍中有腰木牌書皇弟國王¶
<pb:KR4d0340_SBCK_141-11a>¶
者虜法貴木牌在金銀牌之右夕刼二寨皆中醜𩔖¶
潰散猶以番書求亾馬五百公六世祖待制公杞守¶
慶州元昊求降人孟香報曰償所掠則返孟香夏人¶
不肯償我亦不與孟香北人謂我為憨爾為您公用¶
待制公遺意効北音檄答之云您還鹵掠憨還您憨¶
馬您不還時憨也不還您虜遁去端平丙申冬也明¶
年嘉𤋮改元公益為備浚舊濠築外郭其冬虜必欲¶
得城掃地而至大設攻具以火炮焚樓櫓公隨壊隨¶
補以八都魯硬軍斫排扠木八都魯公皆𣦸囚使之¶
攻城自贖所破甲以牛革十餘重為之設面簾以障¶
<pb:KR4d0340_SBCK_141-11b>¶
矢公募善射用小箭專射其目盡殪之虜者填濠為¶
二十七埧分公兵扼埧虜乗東南風縱燎公禱天求¶
助俄而反風雨雪驟至公謂古人多乗風雪破賊而¶
四面圍合乃募猛士奪埧路出兵將士皆&KR0108;躍𣦸𢧐¶
殺紫泥金團龍&KR0129;者降人云葉國大王也焚虜砲座¶
攻具至明日皆盡先是城閉援師前郤惟地帥吕文¶
徳&KR0691;圍入叶力捍禦庚牌調盱眙守余公玠及趙東¶
夏臯赴援濠倅趙希瀞監夏趙軍公以蠟書約夾攻¶
虜潰至㨗奏至二年春矣君相動色相賀擢軍器監¶
進三秩御杞云朕聞安豐被兵不皇寝食知卿守禦¶
<pb:KR4d0340_SBCK_141-12a>¶
勞苦指畫有方朕為少寛今援兵已集其賈率諸將¶
掃蕩㓂攘以安淮右賜卿金器諸將各金椀一在城¶
將士及淮東援兵以京㑹三十萬支犒公率三軍拜¶
詔感泣夀春守張可大惎公百計撼揺吳公潛素奇¶
公適在都曺主之力陳檢詳力修始同在圍中至是¶
亦昌言公勲勞扵朝丞相李公宗勉參政徐公榮叟¶
皆有賞未酬勞之語㑹謀西帥咸曰母以易杜某詔¶
以安撫兼廬州推太府卿淮西制置副使兼漕虜使¶
王檝來續和議公曰虜將察罕有言撒花自撒花厮¶
殺自厮殺和可恃耶督帥史嵩之主和怒形辭色虜¶
<pb:KR4d0340_SBCK_141-12b>¶
縱重堯臣歸督府以擒𫉬聞公抗章非之諜言虜下¶
令三年毋南牧嵩之信之調八月未動眞不来矣公¶
曰是將欵我其來必速九月察罕果率十七項人馬¶
號八十萬挟叛賊范用&KR0123;輩傳城下約先破廬然後¶
造舟巣湖以窺江於壕外築土城周六十餘里穿兩¶
壕攻具皆数倍於犯安豐者公與客登城四郊鐡騎¶
極目無際客股慄公曰吾必破此虜衆欲備金雞嘴¶
公曰宜先舒城門虜果耒攻郤之公欲増一重防托¶
亦於城内為土城虜日夕用攅砲攻打我特串樓為¶
固虜築埧乃高於樓城危甚𪧐將有涕出者公以油¶
<pb:KR4d0340_SBCK_141-13a>¶
灌草即惧下燎之頃𠜇與樓高者皆為煨燼又扵串¶
樓内立雁翅七層俄砲中埧上一酋衆賊扶去日王¶
子也乗勝出𢧐虜不能支追躡數十里骸觜縦横噐¶
械委臺臣謂劉錡順昌吳玠和尚原之㨗不是過地¶
御札云卿郤敵金城勛勞懋著擢呉部侍郎陛使名¶
漕副賜對衣金𢃄進三秩有囘囘来降云慮初用女¶
真漢軍不勝用回回又不勝乃用真韃亦折三十餘¶
人初二城圍閉累月内外隔絶傳説萬端謂公必&KR0771;¶
徐禧李稷之禍雖素𫠦親善亦憂其為張睢陽南八¶
矣一旦奏凱全壁出人意表識公者舉杯相慶未識¶
<pb:KR4d0340_SBCK_141-13b>¶
者亦願為之執鞭虜攻城專恃砲為長技以數百人¶
拽一砲中樓櫓立碎壕渠深者運木石不足驅人填之¶
公始用順昌倅王安䇿作串楼以禦砲其用法栗&KR0037;¶
榆槐堅木二三尺圍者列壕岸入土五六尺高丈餘¶
上施横木中設箭&KR0420;下繚以羊馬墻凡圍樓方樓一¶
砲即毁惟串樓可支三砲率先造千百間隨虜𫠦攻¶
施之壊則易王安者先在河北城守皆以串樓自全¶
公又以古防城戎器多不&KR0063;手創智造鵝梨砲三弓¶
弩砲可手用弩可及千歩為平底船載勁卒勦填壕¶
者公著数每先扵虜計畫常周扵事賊技一不得施¶
<pb:KR4d0340_SBCK_141-14a>¶
二城既㨗扵安豐得虜屍萬七千扵廬得虜屍二萬¶
六千𫉬虜砲車雲梯弓弩器甲不可計公每上功必¶
曰安豐之役吕文徳聶斌功也廬之役將帥王鑑聶¶
斌參佐黄夢桂趙希瀞功也臣何力焉又終始為王¶
安論串楼功它將校寸勞必旌因公取爵賞者甚衆¶
公勲名日盛人心所向惟嵩之以𫠦遣援兵失期又¶
恥前言不騐至是調曹順聶斌各以五千人斷賊歸¶
路公曰虜回戈則城危矣摘四千人付曹順而留聶¶
斌不遣旦言曹順必敗公事嵩之劾公擁兵自衛以¶
嬰城自守為是以野戰為非公奏云此賊驍㨗衆多¶
<pb:KR4d0340_SBCK_141-14b>¶
臣實不敢以野戰爲是且言督府近遣祝&KR0022;達援廬¶
未戰而潰僅以身免又聚兵援滁僅達宣化往往失¶
伍委械而去淮西精兵有限即野戰不如人意何以¶
收　嵩之令參議官丁仁來調兵公曰督相昔欲和¶
今欲戰何也丁曰和自是上意公曰善則稱君奈何¶
歸過扵上因&KR0936;疏乞罷上諭公安職母費朝廷區處¶
曹順者遇虜安豐境内全軍覆没悉如公言三軍累¶
疏請老御札曰卿老成忠實寛朕顧憂宜爲勉留以¶
副注倚臺臣承風旨論公挑釁致㓂公待罪詔書諄¶
諭而止虜將大舉刷前恥廟堂問䇿公曰必破之督¶
<pb:KR4d0340_SBCK_141-15a>¶
府曰去&KR0010;韃敗歸不肯追擊今傾國來謂必破之何¶
也公曰兵家之数不可先傳患賊不來衆非擢所乃¶
練舟師扼淮河遣庻監吕文徳聶斌軍伏精鋭扵要¶
害虜所主遇伏我師二十七㨗大𢧐于朱臯四塜俘¶
醎無数𫉬酋妻黄金鎧甲駝馬或問公何以䇿其必¶
敗公曰力守淮河所以汙其道也彼自信陽至此已¶
半月糧盡力憊冝為我禽㨗奏至御扎曰羽書來上¶
謂韃且徧淮右矣朕懐抱不怡慼見顔靣未幾督府¶
以卿牘聞朕且喜且疑吾兵何神&KR0088;徐攷㨗奏守堅¶
壁之今行招䧏之䇿用襲擊之師卿可謂差強人意¶
<pb:KR4d0340_SBCK_141-15b>¶
矣朕臨軒不斍失喜再三嘉歎擢權刑部尚書賜衣¶
𢃄鞍馬四年以疾已去不&KR0098;&KR0010;饑公告糴江右米¶
銜尾而至淳祐改元乞去愈力擢工部尚書賜鞍馬¶
衣𢃄仍佩魚公念乆去鄉國扁舟&KR0563;歸而嵩之入相¶
知劉晋之于公有憾薦為御史使甘心于公晋之首¶
上流誣詆以真學士奉祠或言虜謀自安南幹腹上¶
&KR0082;起公師桂嵩之風䑓臣重劾御槧宣諭曰杜某两¶
有守城功若脱兵&KR0096;便有後祸則朕何以使人二年¶
差知太平州舜至六十七上愈&KR0082;用命貂璫論晋之¶
擢華文閣學士㳂江制置使知建康府行宫晋守節¶
<pb:KR4d0340_SBCK_141-16a>¶
制安慶和無為三郡罷楊林堡以其費備歴陽淮民¶
寓沙上者𫉬以舟師謁程浮公祠緫所即南軒㩁酒¶
公曰此張宣公講學地也陳像設撥田祀焉置貢士¶
庄蠲民租二萬八千石虜哨儀眞東閫不能授詔公¶
勿以秦越為心公朝&KR0013;㫖午戒噐越𪧐至今庻與聶¶
斌提兵八千入城虜見公名旗曰此安豊盧州杜制¶
置耶&KR0058;明觧去追擊敗之進敷文閣學士以庻知眞¶
州公曰上𢌿汝邊郡冝勇往綾急吾親提兵援汝勉¶
之三年中使鄧喬年傳宣撫問賜纈羅牙笏金帶香¶
茶四年除邢部尚書不許辤免公念仕三十餘年列¶
<pb:KR4d0340_SBCK_141-16b>¶
從槖亦七載未得一瞻天表不敢舜内引玉音&KR0324;劳¶
云卿累任邊閫宣劳不易公奏四事一曰才難而知¶
兵之才尤難冝素儲不可猝求二曰屯兵劳州兵逸¶
然州兵月&KR0338;四倍冝稍&KR0024;助屯戌兵而存州兵半額¶
别收精鋭属之宻院三曰賞典太𫿞四曰去盗當於¶
其微冝選尉寨卒長滿三年能捕𫉬者與捕授上問¶
淮事又詢邊頭諸將皆以實對因乞放歸山林以全¶
晚節上曰説未到此公乃就職兼詳定&KR0239;今一曰以¶
獄讞廟堂始難之卒如公議兼吏部尚書時注授難¶
但公隨資格稍通其礙銓綜為清每坐曹吏部主令¶
<pb:KR4d0340_SBCK_141-17a>¶
&KR0573;牘儳進公曰銓法一定刑辟人命所係命刑部先¶
之梁成大子賂當國求銓試公曰昔沈継祖論朱文¶
公成大亦論真文忠公皆得罪名教者子孫冝廢錮¶
安得仕嵩之遣給使道意公峻拒之御書三堂扁曰¶
安淮曰嘉喜曰教忠命左璫持賜奎墨猶濕榮動一¶
時朝家更化議以公建閫䕶詩將嵩黨胡某猶在朝¶
三䟽論公上不得已進徽猷閣學士奉祠胡後遷宗¶
少徐舍人元&KR0464;封還除日曰侍從名臣妾加諭列其¶
為公議所予如此公㱕治小圃日與客按行松菊瀹¶
茗清談曰吾今而後知閑居之樂六年請老詔不&KR0098;¶
<pb:KR4d0340_SBCK_141-17b>¶
再䟽進一秩陞寳文閣學士致仕郡&KR0104;潦公𤼵私廪¶
具告糴于盱江明年春榖貴公下其&KR0033;以偈营卒舊¶
有月借郡貧不予貸以私錢今師相鄭公當軸知公¶
忠實柩参吳公潜念公勞舊擢庻守邕且將召公或者¶
危之公亦不欲出矣八年三月得㿃下疾自筮得離¶
之噬嗑其繇曰日昃之離不皷𦈢而歌則大耋之¶
嗟㓙曰吾不起矣自草遺表豫言以深衣歛母用緇¶
黄公待外甥任明之如子命以遺表㤙奏朌賜金扵¶
内外親戚郡有貢士㽵簿甚公&KR0082;𦔳&KR0059;田未果以属¶
二子所貸營卒錢百萬令勿償疾革謂二子曰此曽¶
<pb:KR4d0340_SBCK_141-18a>¶
元執燭曽子易簀之際其夕薨六月二十七日也卒¶
七十六積官光禄大夫爵揚子縣開國子公昔於舍¶
後手植二梧茂盛將薨之月一自枯一㧞扵風人謂¶
木摧哲萎之騐上方思公前功進龍圖閣學士而公¶
已薨遺表聞上方思贈開府儀同三司賻疋兩三百¶
娶李氏紹興侍郎陵之孫先公三十八&KR0010;薨贈渤海¶
郡夫人子二人庻奉直大夫改差知潮州廡奉&KR0033;大¶
夫江西安撫司幹官女二人長&KR0408;文林郎崇安尉趙¶
崇林次未行皆已卒孫三人蕃蟠番俱承務郎以其¶
年臘月二十九日𦵏公扵城東秀野之原公淹貫經¶
<pb:KR4d0340_SBCK_141-18b>¶
史博記多能孫吳申韓岐扁嚴李之學靡不研究為¶
文&KR0004;不抒思俄傾成章皆麗宻峻潔無一字陳腐五¶
七言精深四六高簡散語尤古雅善行草急就章有¶
晉宋間人風韵寸&KR0083;隻字得者寳玩&KR0010;晚掃空言語¶
文字專治闗洛諸老之書語其子曰吾扵兵間無悖¶
謀無左畫皆得於四書其臨敵常褁藥偹不測曰萬¶
一嗟跌當以死報君父手握重兵然未嘗妄僇一人¶
雖大敵在前戈甲耀日矢石如雨公意氣愈閑暇無¶
窘遽容武侯麾軍謝傳鎮物無以加也其論和戰屨¶
與權要矛盾嵩之排拫挫抑扵上言者撼揺毁訾扵¶
<pb:KR4d0340_SBCK_141-19a>¶
下賴上照知孤忠保全勞臣故公得以功名終始初¶
公與余同幕金陵後余爲樞椽數言公於鄭喬兩丞¶
相公遂起廢其立功於二城也余巳斥居田里公&KR0010;¶
中必一再遣帳&KR0016;至山中侯余安否余問騎曰杜公¶
何爲曰與諸將樂飲議防狄爾余曰視前後三數公¶
孰&KR0278;曰㓂至公與將帥分畫既定常先登陴諸將繼¶
之既上則不復下寝食矢石之傍猶燕居也㓂去乗¶
陴者皆下公乃下以小人觀之杜公猶&KR0278;余仲弟守¶
樵亦言安豐迓兵至樵公厚犒而客禮之雖小校卑¶
卒亦拊以恩肩輿止用村夫曰彼皆戰士不可私役¶
<pb:KR4d0340_SBCK_141-19b>¶
也烏虖公所以能得人之死力能為國家建功立事¶
有以也夫余&KR0026;他人寸長微勞必自夸詡公昔與余¶
書叙城守事但言暴客相訪久而不去頗費應酬而¶
巳余問守備答曰向以城守城今以人守城君無憂¶
其言雍容整暇如此非僥倖成事者既𦵏二子致公¶
遺命屬銘於余且以閩帥趙公希瀞所作行述來趙¶
公與公皆陷重圍同死生患難者所載詳實抑余扵¶
公之薨有感慨焉營平破羗已七十餘衛公渡遼踰¶
八十矣古人事業多在晚&KR0010;公雖得謝老謀𪧐望使¶
之臥䕶猶羆當道虎在山也今其已矣誰為陛下寛¶
<pb:KR4d0340_SBCK_141-20a>¶
北顧者悲夫公唐相宣献公黄裳之後世系詳見於¶
公顯考之碑不復出也銘曰韃行中原磨牙洊食戰¶
無勍敵攻無堅壁不論書生雖有韓白猝然遇之敗¶
撓奔北近而光滁逺則荆益朝猶金湯暮已瓦礫&KR0271;¶
闢以來未覩斯賊譬之猰㺄莫與甬力顯&KR0098;杜公𦕈¶
然逢掖其守二城危在旦夕鐡&KR0016;數重攅砲千百公¶
甚整暇登陴指畫某捍樓櫓某刼寨柵椎牛釃酒輦¶
金輿帛以我忠赤當彼矢石公猶暴露孰敢顧惜虜¶
氣衰力竭公乗其𨻶忽雷萬鼓四面出擊名王横屍¶
權帝敗續所𫉬駝馬噐甲山積露布至京朝野動色¶
<pb:KR4d0340_SBCK_141-20b>¶
然後華人知韃可敵然後異𩔖知憚中國然後邊臣¶
固守疆&KR0163;公身逺外公性孤&KR0033;大使督相巧詆重劾¶
淳祐聖人卓然不惑奎墨昭回曰卿忠實衆方狺吠¶
上獨卯翼晚思識公召以常伯公來何遲公去何函¶
手開綠野清談永日自方喬松人比召畢妖星忽隕¶
壮士驚唶過江百年非無人物畏虜二字膏肓之疾¶
昔在典午僅推琨逖爰及炎紹復有規澤皆以儒帥¶
守固戰克繼者誰歟杜公其匹惜余老矣涸硯燥筆¶
事偉詞卑不究勲徳¶
後村先生大全集卷之一百四十一¶
