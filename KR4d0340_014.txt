# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:47.192709
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0252-014後村先生大全集-卷第十四.
<pb:KR4d0340_SBCK_014-1a>¶
後村先生大全集&KR0195;第十四¶
詩¶
　　雜詠一百首¶
　　　萇𢎞¶
宗周危可憫萇叔𣦸非難臣血三年碧臣心一寸丹¶
　　　栁下惠¶
不怨窮并佚能安小與卑何湏立奇節展季即吾師¶
　　　樂毅¶
忿懟及韓駟荒唐入郢鞭楽生端可拜寕死不謀燕¶
　　　屈原¶
<pb:KR4d0340_SBCK_014-1b>¶
芊姓且為虜纍臣安所逃不能抱祭噐&KR0147;復著離騷¶
　　　賈誼¶
寄聲謝絳灌勿毁洛陽人&KR0010;晚治安䇿諄諄礼大臣¶
　　　虞翻¶
孝亷已称帝賓佐盡封侯不道投荒客交州白了頭¶
　　　顏魯公¶
鬼質内持衡胡雛外握兵一朝臨白刃乞米老孺生¶
　　　李白¶
幸自忤將軍那堪觸太真世無郭中令誰贖謫仙人¶
　　　陸贄¶
<pb:KR4d0340_SBCK_014-2a>¶
飲食晚田竇門庭誰敢闚禁中無急詔不記奉天時¶
　　　劉蕡¶
貂璫竊大柄韋布獻孤忠牓出無風漢無名在選中¶
　　右十臣¶
　　　尹伯竒¶
不愁兒足凍第恐母心傷所以子范子惟彈一履霜¶
　　　宜臼¶
莫親於父子天性有時移竟以婦為厲空令傅作詩¶
　　　申生¶
君父如天地雖逃安所之可憐共世子𣦸不恨驪姬¶
<pb:KR4d0340_SBCK_014-2b>¶
　　　曽子¶
親劬何以報子職貴乎勤梨本非難熟瓜殊未易耘¶
　　　伍尚¶
伍奢呼二子一子奔奔焉逃父吾無取讎君亦未然¶
　　　扶蘇¶
詔自沙邱至如何便釋兵君王令賜死公子不求生¶
　　　東海王疆¶
聖經非拒父古誼有傳賢㩀以兵求勝疆能智自全¶
　　　姜詩¶
晨興風色惡日晏汲歸遲寕與閨中訣莫令堂上飢¶
<pb:KR4d0340_SBCK_014-3a>¶
　　　王祥¶
禮律通稱母能分&KR0071;與親乃知履霜子絶似卧氷人¶
　　　寕王¶
智出建成上賢於子糾多至今稱譲帝當日喚寕哥¶
　　　右十子¶
　　　伯夷¶
木主來西土檀車濟孟津只應千萬世瞻仰首陽人¶
　　　嬰臼¶
賢矣兩家臣孤存極苦辛後來有曹馬亦是受遺人¶
　　　王蠋¶
<pb:KR4d0340_SBCK_014-3b>¶
稷下空多士誰為國重䡖列臣七十二死者一書生¶
　　　魯仲連¶
六國鈞南面甘為北面臣向微生一叱幾帝虎狼秦¶
　　　豫子¶
紛紛荆聶輩猶有利而為智氏已無後先生欲報誰¶
　　　龔勝¶
已設床臨牖何湏綬着身遂令移鼎賊知愧飾巾人¶
　　　陶淵明¶
卜築堪容𦞃休官免折腰寕書䖏士卒不踐寄奴朝¶
　　　甄濟¶
<pb:KR4d0340_SBCK_014-4a>¶
唐德雖中否猶能愧畔臣盡驅汙賊者徃拜詐喑人¶
　　　何蕃¶
城去曽聨疏宣收亦舉幡向令無太學安得有何蕃¶
　　　司空圖¶
節將飛颺去牙郎賣羙餘唐臣不負國惟有一尚書¶
　　　　右十節¶
　　　許由¶
一聞堯禅後洗耳急歸休隣叟嫌泉濁牽牛飲下流¶
　　　沮溺¶
皇皇聞津者藐藐耦耕人不識吾夫子寕非古逸民¶
<pb:KR4d0340_SBCK_014-4b>¶
　　　荷蓧丈人¶
客云自孔氏不覺喜逢迎止宿見二子孰云無世情¶
　　　接輿¶
上古聞巢父衰周有楚狂由來豪傑士不必待文王¶
　　　四皓¶
去避坑焚禍來成羽翼功留侯不自語驅使紫芝翁¶
　　　兩生¶
尚恐公汚我何妨史失名深衣與短製同召不同行¶
　　　嚴光¶
幸自沉溟去無端物色求簑衣亦堪釣何必披羊裘¶
<pb:KR4d0340_SBCK_014-5a>¶
　　　梁鴻¶
肅宗漢明主猶惡五噫詩一旦拂衣去世人那得知¶
　　　龎公¶
採藥棲遲稳然箕簒奪去景升不爱子却念德公&KR0348;¶
　　　汾亭釣者¶
太公輔西伯嚴子客東京獨有汾亭者無人得姓名¶
　　　　右十𨼆¶
　　　荀卿¶
厯厯非諸子駸駸及聖邱乃知焚籍相亦自有源流¶
　　　穆生¶
<pb:KR4d0340_SBCK_014-5b>¶
决去先生勇懷安二子慙向令猶在坐椘市赭衣三¶
　　　伏生¶
偶脱驪山厄龍鍾九十餘誰知漢散故傳得不全書¶
　　　轅固¶
面折公孫子堂堂&KR0018;直声安知上前議乃復有黄生¶
　　　申公¶
綰戊不自保强𦤺老先生魯邸今朝罷蒲輪昨日迎¶
　　　&KR0348;寛¶
茂陵䡖朴學寛對乃欣然口謾談三代書纔説一篇¶
　　　劉向¶
<pb:KR4d0340_SBCK_014-6a>¶
竊弓俱奮臂窺鼎迭磨牙同姓餘中壘昌言抑外家¶
　　　周堪¶
舊僭臣學淺晚昭主恩深莫鍳蕭張否重來遂病瘖¶
　　　鄭司農¶
新箋傳後學古詩發先儒不擬狂年少燈前罵老奴¶
　　　王通¶
當時三晉地已有聖人生不曉河汾氏為隋策太平¶
　　　　右十儒¶
　　　孟之反¶
棄甲爭先去收兵殿後囘但云馬不進應自聖門來¶
<pb:KR4d0340_SBCK_014-6b>¶
　　　曹沬¶
數戰數敗北寕非將略疎收功一已首安用讀兵書¶
　　　廉頗¶
浪説三遺矢犹堪一㩀鞍君玉不自試耳目信人難¶
　　　李牧¶
説客為秦諜君王信郭開向令名將在兵得到叢臺¶
　　　白起¶
太息臣無罪胡為伏劍鋩悲哉四十萬寕不訴蒼蒼¶
　　　䝉恬¶
絶漠功雖大長城怨亦深但知傷地脉不悟失天心¶
<pb:KR4d0340_SBCK_014-7a>¶
　　　魏尚¶
塞外傳烽急雲中調守難誰為帝言者白髮老郎官¶
　　　李廣¶
飛將無時命庸奴有𢧐勲誰憐老衞尉身屬大將軍¶
　　　馬援¶
土室不堪䖏其如瘴毒何暮年欵段馬有愧少年多¶
　　　劉琨¶
除却祖孫外餘皆在下風老奴口耳小安得肖司空¶
　　　一右十勇¶
　　　廣成子¶
<pb:KR4d0340_SBCK_014-7b>¶
不能𢧐𣵠鹿聊復𨼆崆峒揮手謝軒　毋煩順下風¶
　　　彭祖¶
活得如彭老憂愁八百春頻為哭殤叟屢作悼亡人¶
了不見矜色晬然真德容先生新沐髪弟子嘆猶龍¶
　　　列子¶
肉身無羽翼那有許神通㑹得泠然意人人可御風¶
　　　徐甲¶
白骨因誰活青牛與爾俱未酬再生德更索積年逋¶
　　　王子晉¶
<pb:KR4d0340_SBCK_014-8a>¶
宿有驂鸞約飄然遡碧宵不為君主鬯却伴女吹簫¶
　　　安期生¶
子羽徒扛鼎其如欠轉圓不能决王霸&KR0147;去作神仙¶
　　　劉安¶
忽棄國中去疑為方外遊早知守都厠何以莫仙休¶
　　　梅福¶
忽去為吳卒深逃安漢公翻身天地外脫屣市朝中¶
　　　孫思邈¶
薬品用昆蟲遂虧全活功至今仙未得只在蜀山中¶
　　　　右十仙¶
<pb:KR4d0340_SBCK_014-8b>¶
　　　瞿曇¶
世傳漢明帝始夢見金身&KR0154;不覌列子西方有聖人¶
　　　維摩¶
面色削瓜黄眉毫覆雪長安知四天不只在一禅床¶
　　　善財¶
放勛訪吾叔魯叟問𢎞&KR0360;所以此童子諸方亦遍參¶
　　　逹摩¶
直以心為佛西來説最高始知周孔外别自有英豪¶
　　　盧能¶
明鏡偷神秀菩提犯卧輪更將舊衣鉢石㫁不傳人¶
<pb:KR4d0340_SBCK_014-9a>¶
　　　馬祖¶
若非大氣魄只是小机鋒老子一声喝學人三日聾¶
　　　德山¶
此老手中捧䡖輕也有瘢佛來與三日某甲莫湏餐¶
　　　支遁¶
若以色見我幾于貌失人林公少&KR0161;髮澄觀欠冠巾¶
　　　澄公¶
值亂行何適隨縁住亦安能將石虎輩只作海鷗㸔¶
　　　誌公¶
寺甲扵江左身逃入禁中如何淨居殿餓殺老蕭公¶
<pb:KR4d0340_SBCK_014-9b>¶
　　　右十釋¶
　　衞姜¶
俱着錦衣裳慿誰辨緑黄可憐君耄矣賢嬖不實姜¶
　　　阿嬌¶
甫聞阿嬌進又報衞娘留莫倚金為屋重重只鎻愁¶
　　　烏孫公主¶
玉座吞声别氊車觸目悲如何漢公主去作虜閼氐¶
　　　平后¶
歆作已佐命雄甘為大夫獨餘黄室主不肯面新都¶
　　　辟司徒妻¶
<pb:KR4d0340_SBCK_014-10a>¶
倉皇問君父忠孝兩闗心絶勝杞良婦惟知哭藁砧¶
　　　兾缺妻¶
昔有二人貧耕田與&KR0018;薪朱妻志求去卻婦敬如賔¶
　　　黙婁妻¶
夫節獨髙古妻賢傳至今既為加羙諡復不用邪衾¶
　　　齊人妻¶
不敢怨夫子徒悲誤妾身安知同穴者乃是乞墦人¶
　　　孺仲妻¶
彼雛飾容服吾穉業耕鋤不以貧慙富賢哉婦　夫¶
　　　廬江小吏妻¶
<pb:KR4d0340_SBCK_014-10b>¶
尊嫜有嚴命妾不𫉬從夫去去犹囘首諄諄别小姑¶
　　　　右十婦¶
　　　召南媵¶
貴賤有定分勤勞無怨心若令逢吕武亦化作姜任¶
　　　李夫人¶
恍惚疑如在纒綿愛未休明知已仙去犹欲出神求¶
　　　馮昭儀¶
獸不能加害傾身障頳紅安知丁與傅他日鷙于熊¶
　　　班媫妤¶
妾命薄如帋君恩泠似氷生當事長信𣦸願奉延陵¶
<pb:KR4d0340_SBCK_014-11a>¶
　　　蘇秦鄰妾¶
主命亦危矣媪謀真拙哉煩君賜妾杖嗔妾覆君杯¶
　　　樊通徳¶
粧束姑隨世風流亦動人等閑擁髻語千載尚如新¶
　　　銅雀妓¶
誰謂曺暪智囘頭玉座空向來臺上妓盡入洛陽宫¶
　　　房老¶
殘香猶在笥舊曲常書裙不及新歌舞樽前奉主君¶
　　　緑珠¶
向來金谷友至此散如雲却是娉婷者楼前不&KR0018;君¶
<pb:KR4d0340_SBCK_014-11b>¶
　　　柳家婢¶
忽見牙郎態吁嗟悔失身不虞小婢子曽是柳家人¶
　　　　右十妾¶
後村先生大全集&KR0195;第十四¶
