# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.850450
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 173
#+PROPERTY: FILE SB04n0252-173後村先生大全集-卷第一百七十三.
<pb:KR4d0340_SBCK_173-1a>¶
後村先生大全集卷之一百七十¶
　　　詩話(前集)¶
故事經筵徹章宸翰賜講讀官詩率取前人絶句淳¶
祐丙午講禮記畢錫晏秘書省御製七言唐律一首¶
云鰲極開先已降衷上天下澤禮居中三才義理維¶
持力萬世綱常建立功孔聖法言多纂輯漢儒師學¶
共脩崇經惟講徹資羣彦克己工夫在廣充詩旣雄¶
渾而奎文絢爛行草道麗各為一體侍讀少師鄭公¶
以下拜賜者十有四人克荘與焉徹章賜御製詩自¶
今上始¶
<pb:KR4d0340_SBCK_173-1b>¶
施罛&KR1070;&KR1070;鱣鮪𤼵𤼵葭菼掲掲庻姜孽孽庻士有朅¶
鄭氏曰庻姜謂姪娣董氏曰庻士謂媵民毛氏曰孽¶
孽盛飾余始悟屈原九章云魚鱗鱗兮媵予之意本¶
此¶
詩四言尤難以三百五篇在前故也韋元成云誰謂¶
華高企其濟而誰謂徳難厲其庻而使經聖筆亦不¶
能刪也曹公短歌行末云山不厭高水不厭深周公¶
吐哺天下歸心旦孔融楊修俱斃其手操之高深安¶
在身爲漢相而時人目以漢賊乃以周公自擬謬矣¶
魏文帝善哉行云人生如&KR0009;多&KR0104;何爲今我不樂&KR0010;¶
<pb:KR4d0340_SBCK_173-2a>¶
月如馳當操無恙植以才倉舒以惠幾至奪嫡謂之¶
多&KR0104;可也及受漢禪可與天下同楽矣帝既猜阻鮮¶
懽而諸侯王就封者皆為典籖侵廹多見削奪其未¶
命乃托國於狼顧之仲逹是帝之&KR0104;至死未已何時¶
而可楽乎¶
曹植以盖代之才他人猶爱之况於父乎使其少加¶
智巧奪嫡猶反手爾植素無此念深自歛退雖丁儀¶
等坐誅辤不連植黄&KR0004;之世數有貶削方且作詩責¶
躬上表求自試兄不見察而下敢廢恭順之義卒以¶
此自全可謂仁且智矣文中子曰至哉思王以天下¶
<pb:KR4d0340_SBCK_173-2b>¶
譲真篤論也¶
贈白馬王彪云丈夫志在四海萬里猶比鄰恩爱苟¶
不𧇊在逺分日親何必同衾幬然後展殷勤&KR0104;思成¶
疾疢無乃兒女仁倉卒骨&KR0079;情能不懐苦辛末云離¶
别永無㑹執子將何時王其爱玉體俱享黄髪期於¶
時諸王&KR1006;禀不自保子建此詩&KR0104;傷慷慨有不可勝¶
言之悲詩中所謂蒼蠅間白黒&KR0138;巧令親踈盖為灌¶
均輩𤼵終無一毫怨兄之意處人倫之變者當以為¶
法彰以驍勇斃植以文義全盖丕所忌非文人也使¶
倉舒在&KR0077;未必可存倉舒天操謂丕輩曰我之不幸¶
<pb:KR4d0340_SBCK_173-3a>¶
汝輩之幸也此語失父道矣豈所以愛倉舒哉陸機¶
吊魏武文云&KR0494;以天下自負今以爱子托人其言甚¶
可悲也¶
嵇康幽憤詩云性不忤物頻致怨憎按康傲鍾㑹不¶
與語與山濤書自言薄周孔而非湯武其所忤也大¶
矣子元子上見書自無可全之理况加以士季乎雖¶
欲采薇散髮頥性養夀豈可得也¶
四言自曹氏父子王仲宣陸士衡後惟陶公最高停¶
雲榮木等篇殆突過建安矣¶
五言見於書詩如萬事叢脞哉胡為乎泥中之𩔖非¶
<pb:KR4d0340_SBCK_173-3b>¶
始於蘇李也武别陵云欲展清商曲念子不能歸又¶
云願為雙黄鵠送子俱逺飛陵雖萬無還理武尚欲¶
㧞之以歸漢忠厚之至也¶
康楽稱太傅為宗衮子建稱孟徳為家王皆自我作¶
古¶
嵇康以非湯武三字殺身如韓亾子房奮秦帝魯連¶
恥之句謂之反形已具可也康樂安得全乎然康樂¶
若以改物為恥&KR0060;負而逃可也為淵明亦可也既仕¶
宋乃欲為子房魯連於誼未有所安悲夫¶
阮嗣宗云寕與燕雀翔不隨黄鵠飛黄鵠㳺四海中¶
<pb:KR4d0340_SBCK_173-4a>¶
路將安歸葢嘆時人之安于卑近而自傷其才大志廣¶
無𫠦稅駕非謂士之&KR0936;志甘為燕雀而巳嵇阮齊名然¶
&KR0134;進表叔夜决不肯作¶
文章正宗初萌芽西山先生以詩歌一門属余編𩔖且¶
約以世教民&KR0156;為主如仙釋閨情宫怨之𩔖皆勿取余¶
取漢武帝秋風詞西山曰文中子亦以此詞為悔心之¶
萌豈其然乎意不欲收其嚴如此然𫠦謂攜佳人兮不¶
&KR0014;忘之語葢&KR0204;公卿郡臣之扈&KR0025;者似非為後宫設凢¶
余𫠦取而西山去之者太半又増入陶詩甚多如三謝¶
之𩔖多不入¶
<pb:KR4d0340_SBCK_173-4b>¶
詩至三謝如玉人之攻玉錦工之織錦極天下之工巧組¶
䴡而去建安黄初逺矣¶
陶公如天地間之有醴泉慶雲是惟無出岀則為祥¶
瑞且饒坡公一人和陶可也¶
潘岳云春榮誰不慕嵗寒良獨希若&KR0014;卻顧長慮者¶
然身㳺金谷以賈謐石崇為託嵗寒之地悲夫¶
謝康樂有擬鄴中詩八首江文通有擬雜體三十¶
首名曰擬古徃徃奪真亦猶退之琴&KR0894;真可以絃¶
廟瑟子厚天對真可以答天問今人號為摹擬某¶
作求其近似者少矣¶
<pb:KR4d0340_SBCK_173-5a>¶
贈盧諶詩前歴叙覇王之佐下云中夜撫枕嘆思與¶
數子游又云功業未及建夕陽忽西流時哉不我與¶
去乎若雲浮昔蒯通讀樂毅之書而泣余扵越石之¶
詩亦然¶
前作有甚拙者劉越石云宣尼悲𫉬麟西狩涕孔丘¶
兩句一事也阮嗣宗云多言焉𫠦告繁辭將訴誰兩¶
句一意也然不以瑕掩瑜¶
宋少帝前溪曲云黄葛生爛漫誰能㫁葛根寕断嬌¶
兒乳不㫁郎殷勤其才思乃在陳後主隋煬帝之上¶
魏文帝有見挽船士新㛰别妻詩一首庻幾熠燿宵¶
<pb:KR4d0340_SBCK_173-5b>¶
行蠨蛸在户之遺意吕東莱馬嵬詩云錦襪千年恨¶
皇輿萬里程寕知輓船士亦有别離情輓船事與¶
馬嵬不相渉而善用之如此¶
焦仲卿妻詩六朝人𫠦作也木蘭詩唐人所作也樂¶
府惟此二篇作叙事體有始有卒雖辤多質俚然有¶
古意¶
徐陵所序玉臺新詠十卷皆文選所棄餘也六朝人¶
少全集雖賴此書畧見一二然賞好不出月露氣&KR0487;¶
不脱脂粉雅人壮士見之廢&KR0195;昔坡公笑簫統之陋¶
以陵觀之愈陋於統如沈休文六憶之𩔖其䙝慢有¶
<pb:KR4d0340_SBCK_173-6a>¶
甚於香奩花間者然則自國風楚辤而後故當&KR0071;以¶
選詩不易之論也¶
唐初王楊沈宋擅名然不脱齊梁之體獨陳拾遺首¶
倡高雅冲澹之音一掃六代之纎弱趨於黄初建安¶
矣太白韋桞継出皆自子昻𤼵之如世人拘目見酣¶
酒笑丹經崑崙有瑶樹安得采其英如林居病時乆¶
水木澹孤清閑臥觀物化悠悠念羣生青春始萌逹¶
朱火已滿盈徂落方自此感歎何時平如務光譲天¶
下商賈競力錐已矣行采芝萬世同一時如吾愛鬼¶
荅子青溪無垢氛&KR0504;括經世道遺身在白雲舒可彌¶
<pb:KR4d0340_SBCK_173-6b>¶
宇宙&KR0195;之不盈分豈徒山木夀空與麋鹿羣如臨歧¶
泣世道天命良悠悠昔日殷王子玉馬遂朝周寳𪔂¶
淪伊榖瑶䑓成古邱西山傷遺老東陵有故侯皆蝉¶
蜕翰墨畦逕讀之使人有眼空四海神游八極之興¶
杜審言夜晏云酒中堪累月身外即浮雲登襄陽城¶
云楚山横地出漢水接天廻妾薄命云啼鳥驚殘夢¶
飛花攪獨愁杜氏句法有自來矣¶
杜五言感時傷事如親朋無一字老病有孤舟如敢¶
料安危體猶多老大臣如不愁巴道路恐濕漢旌旗¶
其用字琢對如湏為下殿走不可好樓居如竟無宣¶
<pb:KR4d0340_SBCK_173-7a>¶
室召徒有茂陵求如魯衛彌尊重徐陳畧䘮亾八句¶
之中着此一聫安得不獨歩千古若全集千四百篇¶
無此等句為氣骨篇篇都做圓荷浮小葉細麥落輕¶
花道了則似近人詩矣¶
古人感知已之遇欒布奏事彭越頭下臧洪盧諶皆¶
不以主公成敗而二其心叔季所謂賔客方翕翕熱¶
時則趨附恐後及時異事改則振臂而去至育射羿¶
者出𫝊嚴武欲殺子羙殆未必然觀老親如宿昔部¶
曲異平生之句極其悽愴至位置武於八哀詩中忠¶
厚藹然異扵幕府少年今白髪之作矣李義山過舊¶
<pb:KR4d0340_SBCK_173-7b>¶
府有&KR0009;諸&KR0122;詩云莫憑無鬼論終&KR0018;托孤心猶有門¶
生故吏之情可以矯薄俗¶
唐人善形容人情物態杜公云已經十日竄荆&KR0068;困¶
死極矣然腰下寳玦青珊瑚終不觧去何也義山云¶
不收金弹抛林外&KR0077;憶銀床在井頭亦曲盡貴公子¶
之憨態若貫休輩自拳五色毬迸入他人宅&KR0077;捉蒼¶
頭奴玉鞭打一百之句拙俚甚矣¶
大白古風云大雅久不作吾衰竟誰陳王風委蔓草¶
戰國多荆榛龍虎相啖食兵戈逮狂秦正聲何微&KR0252;¶
哀怨起騷人&KR0045;馬激頽波開流蕩無垠廢興雖萬變¶
<pb:KR4d0340_SBCK_173-8a>¶
憲章亦已淪此今古詩人㫁案也黄河走東溟白日¶
落西海逝川與流光飄忽不相待春容捨我去秋髮¶
已衰改人生非寒松年貎豈長在吾當乗雲摛吸景¶
駐光彩西上蓮花山迢迢見明星素手把芙蓉虚歩¶
躡太清俯視洛陽川&KR0252;&KR0252;走胡兵流血塗野草豺狼¶
盡冠纓此六十八首與陳捨遺感遇之作筆力相上¶
下唐諸人皆在下風¶
古人服善太白過黄鶴樓有眼前有景道不得崔顥¶
題詩在上頭之句至金陵遂爲鳳凰臺詩以擬之今¶
觀二詩真敵手棋也若他人必次顥韵或於詩版之¶
<pb:KR4d0340_SBCK_173-8b>¶
傍别着語矣¶
玉川子貧甚僧送米令割俸其家必無盖藏一婢赤¶
脚必無姝麗所訟惡少騎屋下瞰未必盡然既為捕¶
笞惡少不必為徳反謂處置未是他人處此必怒退¶
之乃巽詞謝之為具招之玉川赴其約又先致雙鯉¶
亦不之郤舊吏稱退之性崛强以玉川事觀之乃一¶
委曲人也然其與憲忠争佛骨與御史中丞李紳争¶
䑓參與玉建奏争牛元翼與河南尹鄭相争賣餅軍¶
人則毅然不可奪崛强扵大節而委曲於羣碎此其¶
所以為退之歟¶
<pb:KR4d0340_SBCK_173-9a>¶
李翺張籍皇甫湜皆韓門子弟翺妻又愈女也故退¶
之皆名呼之如云李翺觀濤江又云籍湜輩然翺𥙊¶
退之文乃稱為兄師弟子姑未論兄妻之諸父乎可¶
籍祭詩云而後之學者或號為韓張有抗衡之意湜¶
作墓碑云公疾諭湜曰死能令我躬不隨世磨滅者¶
惟子以為属退之乃頼湜而𫝊耶近世推黄配蘇亦¶
𩔖此¶
退之性喜玩侮如吕醫山人之𩔖固可侮&KR0045;之罘侯¶
喜諸生也乃况之罘以桓馬又借釣魚嘲喜云舉竿¶
引線忽有得一寸&KR0138;分鱗與鬐盧仝張籍之齒長矣¶
<pb:KR4d0340_SBCK_173-9b>¶
於盧則云先生抱才終大用宰相未許終不仕形容¶
其迂濶不少貸於籍則云君乃崑崙渠籍乃嶺頭瀧¶
譬如蟻垤微詎可陵崆&KR1466;贈崔立之云朝為百賦猶¶
欝怒暮作千詩轉遒𦂳若服其敏者下句&KR0077;云才豪¶
氣猛易語言往徃蛟螭雜蝼蚓則多而不精可以㮣¶
見其於詩人中惟東野文人中惟子厚稍加敬¶
唐僧見於韓集者七人惟大顛頴師免嘲侮高閑草¶
書頗得貶枊如惠如&KR0149;如文暢如澄觀&KR0033;以為戯笑¶
之具而已&KR0149;尤跌蕩至於醉花月而羅婵娟此豈佳¶
僧乎韓公方且欲冠其顛始聞澄觀能詩欲加冠巾¶
<pb:KR4d0340_SBCK_173-10a>¶
及觀来謁見其已老則又澘然惜其無及所謂善謔¶
而不為虐者耶¶
栁子厚才高它文惟韓可對壘古律請精妙韓不及¶
也當舉世為元和體韓猶未免諧俗而子厚獨能為¶
一家之言豈非豪傑之士乎昔何文縝嘗語李漢老¶
云如栁子厚詩人生豈可不學他做數百首漢老退¶
而嘆曰得一二首似之足矣文縝後從北狩病中詩¶
云厯厯通前刼依依返舊魂人生㑹有死遺恨滿乾¶
坤雖意極忠憤而吾不刻急亦學栁之騐¶
吕温坐伾文黨黜守道衡一州卒扵衡如子厚誄之¶
<pb:KR4d0340_SBCK_173-10b>¶
曰&KR0118;理扵道民服休嘉賦無吏廹威不刑加又言二¶
州之人哭者逾月彼公謂温小人何以得此然余觀¶
温集送江華毛令絶句云布帛精麤任土宜疲人識¶
信每先期今朝臨别無他嘱雖是蒲鞭也莫施太守¶
送縣令之言如此則子厚𫠦書非溢羙矣今世士大¶
夫笑温者比肩及為二千石属縣能督賦者蒙殊奨¶
負殿者受嚴譴有能為温此言未見其人也¶
吕温詩云天下起兵誅董卓長沙義士最先来荆公¶
云江東子弟多才俊&KR0195;土重来未可知皆可以倡東¶
南勇敢之氣¶
<pb:KR4d0340_SBCK_173-11a>¶
王建新嫁娘詩云三日入厨下洗手作&KR0245;湯未諳姑¶
食性先遣小姑嘗張文潛&KR0009;衣曲云别来不見身長¶
短試比小&KR0048;衣更長二詩當以建為勝文潜詩與晋¶
人參軍新婦之語俱有病¶
劉長卿七言云欲掃柴門迎逺客青苔紅葉滿貧家¶
魏野林逋不能及也¶
洛神賦子建寓言也好事者乃造甄后事以實之使¶
果有之當見誅於黄&KR0004;之朝矣唐彦謙云驚鴻瞥𬨨¶
游龍去虚惱陳王一事無似為子建分疎者¶
唐人叙述奇遇如后土夫人事托之韋&KR0048;無㕠事托¶
<pb:KR4d0340_SBCK_173-11b>¶
¶
之仙客鸎鸎事雖元稹自叙猶借張生為名惟沈下¶
賢秦夢記僧孺周秦行記李羣玉黄陵廟詩皆&KR0259;歸¶
其身名檢掃地矣¶
古楽府云新婦&KR0004;来時小姑始扶床今日&KR0013;驅遣小¶
姑如我長廻頭語小姑勿嫁似兄夫庻幾哀而不怨¶
矣¶
雍陶送春詩云今日已&KR0025;愁裏去明年更莫共愁来¶
稼軒詞云是他春帶愁来春歸何處&KR0077;不觧和愁將¶
去雖用前語而反勝之¶
唐失河湟未久司空圖詩云漢兒盡作胡兒語&KR0077;向¶
<pb:KR4d0340_SBCK_173-12a>¶
城頭罵漢人燕山自石晉棄割至本廟宣和歴年多¶
矣議者猶以燕人思漢籍口卒召秋難¶
劉言史贈成鍊師云大羅過&KR0077;三千歳更向人間魅¶
阮&KR0048;此女道士豈魚元機之流歟唐人多不矝細行¶
李羣玉有龍門寺佳人阿最歌云何須同㤗寺然後¶
始為奴其放潑如此夫陶冩情性如閑情賦可也過¶
則為羣玉矣¶
唐人多傳盧仝因留𪧐王涯第中遂預甘露之禍仝¶
老無髪奄人於惱後加釘焉以為添丁之讖或言好¶
事者為之仝處事與人無怨何為有此謗然平時切¶
<pb:KR4d0340_SBCK_173-12b>¶
齒元和逆黨月蝕一時膾炙人口意者羣奄因此害¶
之太平廣記載孝亷許生遇四丈夫與白衣叟㑹飲¶
于甘棠舘西噴玉泉四人謂叟曰玉川来何遲叟舉¶
壁間所見詩座中聞之皆擁面欲慟已而&KR0369;與四人¶
者各賦一篇盖王涯賈餗舒元輿李訓與仝之鬼也¶
按甘露之謀涯餗不預元輿訓雖狂疎敗事其志與¶
陳蕃竇武宋申錫何異得罪於羣奄則有之於社稷¶
無負也身與其宗既葅醯于寺人之手終唐之世名¶
與叛逆同科僅甞取𦵏羣奄又使人𤼵之投骨渭水¶
子孫或逃依劉&KR0025;諫苟活旦暮甚可憐矣及澤潞平¶
<pb:KR4d0340_SBCK_173-13a>¶
&KR0013;害無噍𩔖詔書猶謂之逆賊之後此何理也李文¶
饒實當國政刑如此豈畏奄人耶抑有宿憾於涯輩¶
耶至昭宗危亂中始有雪涯等之詔噴玉泉詩云李¶
固有寃藏蠧簡鄧攸無子續清風又云雖有衣衾藏¶
李固終無表疏雪王章皆可傳誦白衣叟所舉壁間¶
詩云六合&KR0252;茫皆漢土此身無處哭田横妙甚此¶
必是涯元輿門生故吏所有¶
杜牧之聞慶州趙縱使君與党項𢧐死詩云將軍獨¶
乗鉄驄馬榆溪𢧐中金僕姑死綏却是古来有驕將¶
自驚今日無青史文章争㸃筆朱門歌舞笑捐軀誰¶
<pb:KR4d0340_SBCK_173-13b>¶
知我亦輕生者不得君王丈二殳皇祐中儂賊犯康¶
州閤郡潰去惟守臣趙師旦死之妻方産子棄之草¶
間亂後訪之尚&KR0561;&KR0561;然諸公誎誄惟元厚之云轉輾¶
譙門日後晡空拳猶自把戈鈇身垂虎口方安坐命¶
在鴻毛更疾呼柱下杲卿在斷節袴中杵臼得遺孤¶
空餘三尺英雄&KR0148;不愧山西士大夫欲與牧詩並驅¶
樊川集中有李給事詩云元禮去歸緱氏學江充来¶
見犬䑓宫又云可憐劉校尉曾訟石中書李名中敏¶
甞論鄭注免歸又杵仇軍容棄官二聫可謂善用事¶
矣¶
<pb:KR4d0340_SBCK_173-14a>¶
劉夢得五言如蜀先主廟云天地英雄氣千秋尚凛¶
然𫝑分三足𪔂業復五銖錢得相能開國生兒不象¶
賢凄凉蜀故奴歌舞魏宫前八陣圖云軒皇傳上客¶
蜀相運神機水落龍蛇出沙平鵝鸛飛波濤無動𫝑¶
鱗介避餘威㑹有知兵者臨流指是非中秋云星辰¶
譲光彩風露𤼵晶英能變人間世翛然是玉京七言¶
如落中寺北楼云髙樓賀監青曽登樓上筆蹤龍虎¶
騰中國書流譲皇𧰼北朝文士重徐陵偶因獨見空¶
驚目恨不同時便服膺惟恐塵埃轉磨滅再三珍重¶
嘱山僧西塞山懐古云西晉樓船下益州金陵王氣¶
<pb:KR4d0340_SBCK_173-14b>¶
黯然收千㝷鉄鎖沉江底一片江幡出石頭人世㡬¶
回傷徃事山形依舊枕寒流今逄四海爲家日故壘¶
䔥䔥蘆荻秋哭吕温公遺草一函歸太史旅墳三尺¶
近要離金陵懐古云山圍故國周遭在潮打空城寂¶
寞廻皆雄渾老蒼況着痛快小家數不能及也絶句¶
尤工¶
夢得貞元間已爲&KR0048;官御史牛相方在塲屋投贄文¶
卷夢得飛筆𡍼竄牛既貴未能忘有曽把文章謁後¶
塵之句夢得荅云&KR0004;見相如成賦日後爲丞相掃門¶
人且飭諸子以已爲戒然和令&KR0083;相云鮮有一身兼¶
<pb:KR4d0340_SBCK_173-15a>¶
將相更能四面占文章則依然故態此詩幸次楚韵¶
若施之於綯豈止掇兎葵燕麥之怒耶同時八司馬¶
皆髙才一斥不復或咎時宰無楽育意惟新史謂貪¶
帝病昏抑太子之名深當其罪後裴度為夢得兌播¶
州之行憲宗怒尚未觧非但諸公忌才也¶
夢得歴徳順憲穆敬文武七朝其詩尤多感慨惟在¶
人雖晚逹於時比冬青之句差閑婉答楽天云莫道¶
桑榆晚為霞尚滿天亦足見其精華老而不竭¶
莫徭自生長名字無符籍市易雜鮫人婚姻通木客¶
星居占泉眼火種開山春夜渡千仭谿含沙不能射¶
<pb:KR4d0340_SBCK_173-15b>¶
蠻語鈎輈音蠻衣斑斕布薫狸掘沙䑕時節祠&KR0777;&KR0602;¶
忽建乘馬客悅若驚&KR0874;顧腰斧上髙山意行無舊路¶
此劉安夢得莫猺蠻子詩也世傳坡詩始學夢得&KR0026;¶
此二詩信然¶
元禛咏佑客云爾又生両子錢刀何歳平薛郁和蕃¶
詩云君王莫信和親䇿生得胡雛患更多徃年黒風¶
峒賊首詐降朝家以通&KR0033;&KR0048;鎮南僉幕招之不出使¶
其弟来&KR0123;州謁帥帥以角技奉之豊宅之戯云遺下¶
賊種奈何¶
唐彦謙寒食五言云微微潑火雨草草&KR0191;青人本朝¶
<pb:KR4d0340_SBCK_173-16a>¶
王元之詩亦用潑火雨¶
牧之譽阿宜義山譽衮師後二兒皆無聞退之不譽¶
子姪&KR0033;言阿買不識字¶
李義山答令狐&KR0024;闕云人生有通塞公等繋安危於¶
升沈得䘮之際婉而成章簡齋南渡&KR0004;&KR0013;召東同時¶
召客云共談太極非無意能繋蒼生本不同則氣象¶
益開濶矣¶
唐任藩詩存者五言十首而已然多佳句眾鳥已歸¶
樹旅人猶𬨨山贈僧云半頂髪根白一生心地清居¶
然可愛今人動為千百首而無可傳者¶
<pb:KR4d0340_SBCK_173-16b>¶
薛能詩格不甚高而自稱譽太𬨨五言云空餘氣長¶
在天子用平人不但自譽其詩又自譽其材然位厯¶
節鎮不為不用矣卒以驕恣陵忽僨軍殺身其才安¶
在妄用如此乃敢妄議諸葛可謂小人無忌憚者¶
揚州在唐時最繁盛故張祐云人生只合&KR0045;州死蜀¶
都在本朝最繁盛故張祐云不死揚州死劍南¶
杜牧許渾同時然各為體牧於唐律中常寓少抝峭¶
以矯時弊渾則不然如荆樹有花兄弟楽橘林無實¶
子孫忙之𩔖律切麗宻或𬨨牧而抑揚頓挫不及也¶
二人詩不著姓名亦可辨樊川有續别集三卷十之¶
<pb:KR4d0340_SBCK_173-17a>¶
八九皆渾詩牧佳句自多不必又取它人詩益之若¶
丁卯集割去許多傑作則渾詩無一篇可傳矣牧仕¶
宦不至南海别集乃存南海府罷之作甚可笑¶
韋蘇州話舊云昔事武皇帝無&KR0180;恃恩私身為里中¶
横家藏亾命兒朝持樗蒲局暮&KR0060;隣家姬司𨽻不敢¶
捕立在白玉池此盖韋公身在三衛月撃其𩔖如此¶
非自調也王建羽林行亦云長安惡少出名字樓下¶
刼商楼上醉天明下&KR0033;明光宫散入五陵松柏中百¶
回殺人身合死赦書尚有收城功九衢一日消息定¶
鄉吏籍中重改姓名耒仍舊属羽林立在殿前射飛¶
<pb:KR4d0340_SBCK_173-17b>¶
禽可與韋詩互看韋詩律深妙流出肝肺非學力世¶
言其所至掃地㷊香而坐不應為人老少頓異可見¶
前詩寓言爾¶
子羙送孔巢父云若逢李白&KR0016;鯨魚道甫問訊今何¶
如盖李杜與巢父一輩人也又云詩卷長留天地間¶
釣竿欲拂珊瑚樹則巢父亦能詩者偶失傳爾子羙¶
間闗亂離挺節無所汗巢父後殁王事惟太白坐永¶
王璘事流夜&KR0048;按璘嘗辟巢父而巢父不應可見太¶
白當去就欠商量也新史謂白佐璘起兵頗似文致¶
但不當就其辟爾¶
<pb:KR4d0340_SBCK_173-18a>¶
李逺贈冩御史容李長史云&KR0004;分隆凖山河秀再㸃¶
重瞳日月光極工及坡公仰&KR0026;&KR0365;晃目生暈但見曉¶
色開扶桑迎陽晚出歩就座絳紗玉斧光照廊野人¶
不識日月角髣髴尚記重瞳光之篇一岀光熖萬丈¶
視逺所作真小兒語¶
歐陽率更貌寝長孫無忌嘲之云誰令麟閣上畵此¶
一獮猴好事者遂造白猿之說謗及其親鄭畋名相¶
父亞亦名卿或為李姓傳誣亞為元和畋為元和之¶
子小說因謂畋與盧携並相不咸擕詬畋身出倡妓¶
按畋與擕皆李翺甥畋母擕姨母也安得如娃傳及¶
<pb:KR4d0340_SBCK_173-18b>¶
小說𫠦云唐人挟私忿騰虚謗良可𤼵千載一笑亞¶
為李徳&KR0073;客白敏中素怨徳&KR0073;及亞父子娃傳必白¶
氏子弟為之托名行簡又嫁言天寳間事且傳作於¶
徳宗之貞元追述前事可也亞登第於憲宗之元和¶
畋相於僖宗之乾符豈得預載未然之事乎其謬妄¶
如此如周秦行紀世以為徳&KR0073;客韋絢所作二黨真¶
可畏哉¶
張籍還珠吟為世所稱然古楽府有羽林&KR0048;一篇後¶
漢辛延年所作云昔有霍家姓奴馮名子都依𠋣將¶
軍𫝑調笑酒家胡胡姫年十五春日獨當壚長&KR0322;連¶
<pb:KR4d0340_SBCK_173-19a>¶
理帶廣䄂合&KR0172;&KR0237;頭上藍田玉耳後大秦珠両鬟何¶
窈窕一世良所無不意金吾子娉婷𬨨我盧銀鞍何¶
煜爚翠盖空踟蹰貽我青銅鏡結我紅羅裙男兒愛¶
後婦女子重前夫人生有新故貴賤不相踰多謝金¶
吾子私愛徒區區籍詩本此然青於藍¶
送宫人入道唐人多有此作荆公止選項斯一首云¶
願從仙女董㕠成王母前頭作伴行&KR0004;戴玉冠多誤¶
拜欲辭金殿别稱名將&KR0251;碧落新齋磬却進昭陽舊¶
賜筝旦暮㷊香繞壇上歩虚猶作按歌聲未晚唐體¶
也韋蘇州詩家最高手亦有此作云捨&KR0194;求仙畏色¶
<pb:KR4d0340_SBCK_173-19b>¶
衰辤天素靣立天墀金丹擬駐千年貌寳鏡休匀八¶
字眉公主與收珠翠後君王看戴角冠時從来宫女¶
多相妬聞向瑶臺縂淚垂絶不𩔗韋詩與斯輩竟何¶
以異風俗移人如此或是韋公戯傚時人體爾¶
牛竒章有夜入真珠室朝㳺玳𤦛宫之謗張祐上牛¶
相亦云四十便封侯名居第一流下有緑鬟紅粉之¶
語末云知君年少貴不信有春愁盖前詩非謗矣牛¶
李嗜好如冰炭惟愛石則如一人然賛皇生相門無¶
聲色之好竒章起寒士備貴人之&KR0418;不及賛皇逺矣¶
唐詩人與李杜同時者有岑參高適王維後李杜者¶
<pb:KR4d0340_SBCK_173-20a>¶
有韋栁中間有盧綸李益两皇甫五竇最後有姚賈¶
諸人學者學此足矣長慶體太易不必學王逢原題¶
楽天墓末若使篇章深李杜竹符還不到君分豈亦¶
病其詩之淺耶¶
王鐸盡忠唐室&KR0108;討巢賊&KR0004;節與鄭畋畧同大功垂¶
就令孜間之於内觧其都統鐸詩云三塵上相逢明¶
主九合諸侯愧昔賢可謂慨然有志者然居亂世要¶
湏十分清苦庻可自全孔明躬耕娶阿承醜女相蜀¶
不殖産其慮深矣鐸當國家板蕩之際居將相衮鉞¶
之任乃擕妓妾輜重慢藏治容行於虎狼之都三百¶
<pb:KR4d0340_SBCK_173-20b>¶
口遂併命於高鷄泊哀哉¶
後村先生大全集卷之一百七十三¶
