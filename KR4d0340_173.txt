# -*- mode: mandoku-view -*-
#+TITLE: 後村集
#+DATE: 2015-09-23 10:25:08
#+PROPERTY: LASTPB  <md:KR4d0340_SBCK_095-1a>
#+PROPERTY: JUAN 173


　　　詩話上
故事經筵徹章宸翰賜講讀官詩率取前人絶句淳祐
丙午講禮記畢錫宴秘書省御製七言唐律一首云鰲
極開先巳降衷上天下澤禮居中三才義理維持力萬
世綱常建立功孔聖法言多纂輯漢儒師學共修崇經
帷講徹資羣彦克巳工夫在擴充詩既雄渾而奎文絢
<pb:KR4d0340_WYG_017-1b>
爛行草遒麗各為一體侍讀少師鄭公以下拜賜者十
有四人克莊與焉徹章賜御製詩自今上始
施罛濊&KR1070;鱣鮪發發葭菼揭揭庶姜孽孽庶士有朅鄭
氏曰庶姜謂姪娣董氏曰庶士謂媵臣毛氏曰孽孽盛
飾余始悟屈原九章云魚鱗鱗兮媵予之意本此
詩四言尤難以三百五篇在前故也韋氏云誰謂華高
企其齊而誰謂徳難厲其庶而使經聖筆亦不能刪也
曹公短歌行末云山不厭高海不厭深周公吐哺天下
<pb:KR4d0340_WYG_017-2a>
歸心且孔融楊修俱斃其手操之高深安在身為漢相
而時人目以漢賊乃以周公自擬謬矣
魏文帝善哉行云人生如寄多憂何為今我不樂嵗月
如馳當操無恙植以才倉舒以慧幾至奪嫡謂之多憂
可也及受漢禪足快其所大欲矣帝既猜阻鮮懽而諸
侯王就封者皆為典籖所迫多見削奪其末命乃託國
於狼顧之仲達是帝之憂至死未已何時而可樂乎
曹植以蓋代之才他人猶愛之况於父乎使其少加智
<pb:KR4d0340_WYG_017-2b>
巧奪嫡猶反手爾植素無此念深自斂退雖丁儀等坐
誅辭不連植黄初之世數有貶削方且作詩責躬上表
求自試兄不見察而不敢廢恭順之義卒以此自全可
謂仁且智矣文中子曰至哉思王以天下讓真篤論也
贈白馬王彪云丈夫志四海萬里猶比鄰恩愛茍不虧
在逺分日親何必同衾幬然後展殷勤憂思成疾疢毋
乃兒女仁倉卒骨肉情能不懷苦辛末云離别永無㑹
執手將何時王其愛玉體俱享黄髪期於時諸王凛凛
<pb:KR4d0340_WYG_017-3a>
不自保子建此詩憂傷慷慨有不可勝言之悲詩中所
謂蒼蠅間白黒讒巧令親疎蓋為灌均輩發終無一毫
怨兄之意處人倫之變者當以為法
彰以驍勇斃植以文義全蓋丕所忌非文人也使倉舒
在却未必可存倉舒亡操謂丕輩曰我之不幸汝輩之
幸也此語失父道矣豈所以愛倉舒哉陸機弔魏武文
云曩以天下自負今以愛子託人其言甚可悲也
嵇康幽憤詩云性不忤物頻致怨憎按康傲鍾㑹不與
<pb:KR4d0340_WYG_017-3b>
語與山濤書自言薄周孔而非湯武其所忤也大矣子
元子上見書自無可全之理况加以士季乎雖欲采薇
散髪頥性養夀豈可得也
四言自曹氏父子王仲宣陸士衡後惟陶公最高停雲
榮木等篇殆突過建安矣
五言見於書詩如元首叢脞哉胡為乎泥中之類非始
於蘇李也武别陵云欲展清商曲念子不能歸又云願
為雙黄鵠送子俱逺飛陵雖萬無還理武尚欲拔之以
<pb:KR4d0340_WYG_017-4a>
歸漢忠厚之至也
康樂稱太傅為宗衮子建稱孟徳為家王皆自我作古
嵇康以非湯武三字殺身如韓亡子房奮秦帝魯連恥
之句謂之反形巳具可也康樂安得全乎然康樂若以
改物為恥竊負而逃可也為淵明亦可也既仕宋乃欲
為子房魯連於誼未有所安悲夫
阮嗣宗云寧與燕雀翔不隨黄鵠飛黄鵠㳺四海中路
將安歸蓋嘆時人之安於卑近而自傷其才大志廣無
<pb:KR4d0340_WYG_017-4b>
所税駕非謂士之抗志甘為燕雀而巳嵇阮齊名然勸
進表叔夜決不肯作
文章正宗初萌芽西山先生以詩歌一門屬予編類且
約以世教民彛為主如仙釋閨情宫怨之類皆勿取予
取漢武帝秋風辭西山曰文中子亦以此辭為悔心之
萌豈其然乎意不欲收其嚴如此然所謂攜佳人兮不
能忘之語蓋指公卿羣臣之扈從者似非為後宫設凡
予所取而西山去之者大半又増入陶詩甚多如三謝
<pb:KR4d0340_WYG_017-5a>
之類多不入¶¶
詩¶至三謝如<md:KR4d0340_SBCK_017-2a>¶玉人¶之攻玉錦工¶之機錦極天下之工巧
組麗而去建安黄初逺矣
陶公如天地間之有醴泉慶雲是惟無出出則為祥瑞
且饒坡公一人和陶可也
潘岳云春榮誰不慕嵗寒良獨希若能却顧長慮者然
身逰金谷以賈謐石崇為託嵗寒之地悲夫
謝康樂有擬鄴中詩八首江文通有擬雜體三十首名
<pb:KR4d0340_WYG_017-5b>
曰儗古往往奪真亦猶退之琹操真可以絃廟瑟子厚
天對真可以荅天問今人號為摹儗某作求其近似者
少矣
贈盧諶詩前歴序伯王之佐下云中夜撫枕嘆思與數
子逰又云功業未及建夕陽忽西流時哉不我與去乎
若雲浮昔蒯通讀樂毅之書而泣余於越石此詩亦然
前作有甚拙者劉越石云宣尼悲獲麟西狩涕孔郰兩
句一事也阮嗣宗云多言焉所告煩辭將訴誰兩句一
<pb:KR4d0340_WYG_017-6a>
意也然¶不以瑕掩瑜
宋少帝¶前溪曲云黄葛生爛漫誰能斷葛根寧斷嬌兒
乳不斷郎殷勤其才思乃在陳後主隋煬帝之上¶¶
魏文帝有見輓船士新婚别妻詩一首庶幾熠燿宵行
蠨蛸在户之遺意吕東萊馬嵬詩云錦襪千年恨皇輿
萬里程寧知輓船士亦有别離情輓船事與馬嵬不相
涉而善用之如此
焦仲卿妻詩六朝人所作也木蘭詩唐人所作¶也樂府
<pb:KR4d0340_WYG_017-6b>
惟此二篇作叙事體有始有卒雖辭多質俚然有古意
徐陵所叙玉臺<md:KR4d0340_SBCK_017-2b>¶新咏十巻皆文選所棄餘也六朝¶人¶少
全集雖賴此書略見一二¶¶然賞好不<md:KR4d0340_SBCK_017-3a>¶出¶¶月露¶¶¶¶氣骨不脱<md:KR4d0340_SBCK_017-3b>¶脂粉雅人莊士見之廢巻昔坡公笑蕭統之陋以陵觀
之愈陋於統如沈休文六憶之類其䙝慢有甚於香奩
花間者然則自國風楚詞而後故當繼以選詩不易之
論也
唐初王楊沈宋擅名然不脱齊梁之體獨陳拾遺首倡
<pb:KR4d0340_WYG_017-7a>
高雅冲淡之音一掃六代之纎弱趨於黄初建安矣太
白韋栁繼出皆自子昂發<md:KR4d0340_SBCK_017-4a>¶之如世人拘目見酣¶酒笑丹
經崑崙有瑶樹安得采其英如林居病時乆水木淡孤
清閒卧觀物化悠悠念羣生青春始萌達朱火已滿盈
徂落方自此感嘆何時平如務光讓天下商賈兢刀錐
已矣行采芝萬世同一時如吾愛鬼谷子青谿無垢¶氛
囊括經世道遺<md:KR4d0340_SBCK_017-4b>¶身在白雲¶舒可彌宇宙巻之不盈分豈
徒山水夀空與麋鹿羣如臨岐泣世道天命良悠悠昔
<pb:KR4d0340_WYG_017-7b>
日殷王子玉馬遂朝周寳鼎淪伊榖瑶䑓成古丘¶¶西山¶
傷遺老東陵有故侯蟬¶蜕翰墨畦逕讀之使人有眼<md:KR4d0340_SBCK_017-11a>¶空¶
四<md:KR4d0340_SBCK_017-13b>¶海神逰八極之興
杜審言夜宴云酒中堪累月身外即浮雲登襄陽城云
楚山横地出漢水接天迴¶妾薄<md:KR4d0340_SBCK_018-2a>¶命云啼鳥¶驚殘夢飛花
攪獨愁杜氏句¶法有自¶¶¶¶¶來矣
杜五言感時傷事<md:KR4d0340_SBCK_018-2b>¶如¶親朋<md:KR4d0340_SBCK_018-12a>¶無一字老病有孤舟如敢料
安危體猶多老大臣如不愁巴道路恐濕漢旌旗其用
<pb:KR4d0340_WYG_017-8a>
事琢對如須為下殿走不可¶好樓居如竟無宣室召徒
有茂陵求如魯衞彌尊重徐陳畧喪亡八句之中著此
一聮安得不獨步千古若全集千四百篇無此等句為
氣骨篇篇都做圓荷浮小葉細麥落輕花道了則似近
人詩矣
古人感知巳之遇季布奏事彭越頭下臧洪盧諶皆不
以主公成敗而二其心叔季所謂賔客方翕翕熱時則
趨附恐後及時異事改則振臂而去至有射羿者世傳
<pb:KR4d0340_WYG_017-8b>
嚴武欲殺子美殆未必然觀老親如宿昔部曲異平生
之句極其悽愴至位置武於八哀詩中忠厚藹然異於
幕府少年今白髪之作矣李義山過舊府寄諸掾詩云
莫憑無鬼論終負託孤心猶有門生故吏之情可以矯
薄俗
唐人善形容人情物態杜公云巳經十日竄荆棘困阨
極矣然腰下寳玦青珊瑚終不解去何也義山云不收
金彈抛林外却憶銀牀在井頭亦曲盡貴公子之憨態
<pb:KR4d0340_WYG_017-9a>
若貫休輩自拳五色毬迸入他人宅却捉蒼頭奴玉鞭
打一百之句拙俚甚矣
太白古風云大雅乆不作吾衰竟誰陳王風委蔓草戰
國多荆榛龍虎相啖食兵戈逮狂秦正聲何微茫哀怨
起騷人揚馬激頽波開流蕩無垠廢興雖萬變憲章亦
巳淪此今古詩人斷案也黄河走東溟白日落西海逝
川與流光飄忽不相待春容捨我去秋髮巳衰改人生
非寒松年貌豈常在吾當乗雲螭吸景駐光彩西上蓮
<pb:KR4d0340_WYG_017-9b>
花山迢迢見明星素手把芙蓉虛步躡太清此六十八
首與陳拾遺感遇之作筆力相上下有唐諸人皆在下
風
古人服善太白過黄鶴樓有眼前有景道不得崔顥題
詩在上頭之句至金陵遂為鳯皇臺詩以擬之今觀二
詩真敵手棋也若它人必次顥韻或於詩版之傍别著
語矣
玉川子貧甚僧送米令割俸其家必無蓋藏一婢赤脚
<pb:KR4d0340_WYG_017-10a>
必無姝麗所訟惡少騎屋下瞰未必盡然既為笞捕惡
少不以為徳反謂處置未是它人處此必怒退之乃巽
詞謝之為具招之玉川赴其約又先致雙鯉亦不之却
舊史稱退之性崛强以玉川事觀之乃一委曲人也然
其與憲宗爭佛骨與御史中丞李紳爭臺參與王庭湊
爭牛元翼與河南尹鄭相爭賣餅軍人則毅然不可奪
崛强於大節而委曲於羣碎此其所以為退之歟
李翺張籍皇甫湜皆韓門弟子翺妻又㑹女也故退之
<pb:KR4d0340_WYG_017-10b>
皆名呼之如云李翺觀濤江又云籍湜輩然翺祭退之
文乃稱為兄師弟子姑未論兄妻之諸父可乎籍祭詩
云而後之學者或號為韓張有抗衡之意湜作墓碑云
公疾諭湜曰死能令我躬不隨世磨滅者惟子以為屬
退之乃賴湜而傳耶近世推黄配蘇亦類此
退之性喜玩侮如吕醫山人之類固可侮楊之罘侯喜
諸生也乃况之罘以柏馬又借釣魚嘲喜云舉竿引線
忽有得一寸纔分鱗與鬐盧¶仝張籍之齒長矣於盧¶則
<pb:KR4d0340_WYG_017-11a>
云先生抱才終大用宰相未許終不仕形容其迂闊不
少貸於籍則云君乃崑崙渠籍乃嶺頭瀧譬如蟻蛭㣲
詎可陵崆&KR1466;贈崔立之云朝為百賦猶鬰怒暮作千詩
轉遒緊若服其敏者下句却云才豪氣猛易語言往往
蛟螭雜螻蟻則多而不精可以槩見其於詩人中惟東
野¶文人中惟子厚稍加敬
唐僧見¶¶於韓集¶¶¶¶者七人惟大顛穎師免嘲侮高閒草書
頗見貶抑如惠如靈如文暢如澄觀直以為戲笑之具
<pb:KR4d0340_WYG_017-11b>
而已靈尤趺蕩至於醉花月而羅嬋娟此豈佳僧乎韓
公方且欲冠其顛始聞澄觀能詩欲加冠巾及觀來謁
見其已老則又澘然惜其無及所謂善謔而不為虐者
耶
栁子厚才高它文惟韓可對壘古律詩精妙韓不及也
當舉世為元和體韓猶未免諧俗而子厚獨能為一家
之言豈非豪&KR0464;之士乎昔何文縝嘗語李漢老云如栁
子厚詩人生豈可不學他做數百首漢老退而嘆曰得
<pb:KR4d0340_WYG_017-12a>
一二首似之足矣文縝後從北狩病中詩云歴歴通前
刼依依返舊魂人生㑹有死遺恨滿乾坤雖意極忠憤
而語不刻急亦學栁之驗
吕温坐伾文黨黜守道衡二州卒於衡栁子厚誄之曰
遷理於道民服休嘉賦無吏迫威不刑加又言二州之
人哭者逾月坡公謂温小人何以得此然余觀温集送
江華毛令絶句云布帛精粗任土宜疲人識信毎先期
今朝臨别無它囑雖是蒲鞭也莫施太守送縣令之言
<pb:KR4d0340_WYG_017-12b>
如此則子厚所書非溢美矣今世士大夫笑温者比比
及為二千石屬縣能督賦者䝉殊奬負殿者受嚴譴有
能為温此言未見其人也
吕温詩云天下起兵誅董卓長沙義士最先來荆公云
江東子弟多才俊巻土重來未可知皆可以倡東南勇
敢之氣
王建新嫁娘詩云三日入厨下洗手作羮湯未諳姑食
性先遣小姑嘗張文潜寄衣曲云别來不見身長短試
<pb:KR4d0340_WYG_017-13a>
比小郎衣更長二詩當以建為勝文潜詩與晉人參軍
新婦之語俱有病
劉長卿七言云欲掃柴門迎逺客青苔紅葉滿貧家魏
野林逋不能及也
洛神賦子建寓言也好事者乃造甄后事以實之使果
有之當見誅於黄初之朝矣唐彦謙云驚鴻瞥過㳺龍
去虛惱陳王一事¶無似為子建分疏者
唐人叙述竒遇如后土夫人事託之韋郎無雙事託之
<pb:KR4d0340_WYG_017-13b>
仙客鶯鶯事雖元稹自叙猶借張生為名惟沈下賢秦
夢記牛僧孺周秦行記李羣玉黄陵廟詩皆攬歸其身
名檢掃地矣
古樂府云新婦初來時小姑始扶牀今日被驅遣小姑
如我長迴頭語小姑勿嫁似兄夫庶幾哀而不怨矣
雍陶送春詩云今日巳從愁裏去明年莫更共愁來稼
軒詞云是他春帶愁來春歸何處却不解和愁將去雖
用前語而反勝之
<pb:KR4d0340_WYG_017-14a>
唐失河湟未乆司空圖詩云漢人盡作邊人語却向城
頭罵漢人燕山自石晉割棄至本朝宣和歴年多矣議
者猶以燕人思漢藉口卒召禍亂
劉言史贈成鍊師云大羅過却三千嵗更向人間魅阮
郎此女道士豈魚𤣥機之流歟唐人多不矜細行李羣
玉有龍門寺佳人阿最歌云何須同泰寺然後始為奴
其放潑如此夫陶冩情性如閒情賦可也過則為羣玉
矣
<pb:KR4d0340_WYG_017-14b>
唐人多傳盧仝¶因¶留宿王涯第中遂預甘露之禍仝老
無髮奄人於腦後加釘焉以為添丁之䜟或言好事者
為之仝處士與人無怨何為有此謗然平時切齒元和
逆黨月蝕一詩<md:KR4d0340_SBCK_018-13a>¶膾炙人口意者羣奄因此害之太平廣
記載孝亷許生遇四丈夫與白¶¶¶¶衣叟㑹飲¶於甘棠館¶西
噴<md:KR4d0340_SBCK_018-13b>¶玉泉四人謂叟曰玉川來何遲叟舉壁間所見詩座
中聞之皆擁面欲慟巳而叟與四人<md:KR4d0340_SBCK_020-2a>¶者各賦一篇¶蓋王
涯賈餗舒元輿李訓與仝之鬼也按甘露之謀涯餗不
<pb:KR4d0340_WYG_017-15a>
預元輿訓雖狂疎敗事其志與陳蕃竇武宋申錫何異
得罪於羣奄則有之於社稷無負也身與其宗既葅醢
於寺人之手終唐之世名與叛逆同科僅嘗收𦵏羣奄
又使人發之投骨渭水子孫或逃依劉從諫茍¶活旦暮
甚<md:KR4d0340_SBCK_020-3a>¶可憐矣及澤潞¶平被害無憔類詔書猶謂之逆賊之
後此何理也李文饒實當國政刑如此豈畏奄人耶抑
有宿憾於涯輩耶至昭宗危亂中始有雪涯等之詔噴
玉泉詩云李固有寃藏蠧簡鄧攸無子續清風又云雖
<pb:KR4d0340_WYG_017-15b>
有衣衾藏李固終無表疏雪王章皆可傳誦白衣叟所
舉壁間詩云六合茫茫皆漢土此身無處哭田横妙甚
此必是涯元輿門生故吏所作
杜牧之聞慶州趙縱使君與党項戰死詩云將軍獨乗
鐡驄馬榆溪戰中金僕姑死綏却是古來有驍將自驚
今日無青史文章爭㸃筆朱門歌舞笑捐軀誰知我亦
輕生者不得君王丈二殳皇祐中儂賊犯康州合郡潰
去惟守臣曹覲死之妻方産子棄之草間亂後訪之尚
<pb:KR4d0340_WYG_017-16a>
呱呱然諸公哀誄惟元厚之云轉戰譙門日欲晡空拳
猶自把戈鈇身垂虎口方安坐命在鴻毛更疾呼柱下
杲卿存斷節袴中杵臼得遺孤空餘三尺英雄氣不愧
山西士大¶夫欲與牧詩並驅
樊川集中有李給事詩云元禮去歸緱氏學江充來見
犬臺宫又云可憐劉校尉曽訟石中書李名中敏嘗論
鄭注免歸又忤仇軍容棄官二聮可謂善用事矣
劉夢得五言如蜀先主廟云天下英雄氣千秋尚凜然
<pb:KR4d0340_WYG_017-16b>
勢分三足鼎業復五銖錢得相能開國生兒不象賢悽
凉蜀故妓歌舞魏宫前八陣圖云軒皇傳上略蜀相運
神機水落龍蛇出沙平鵞鸛飛波濤無動勢鱗介避餘
威㑹有¶知兵者臨岐<md:KR4d0340_SBCK_020-4b>¶指<md:KR4d0340_SBCK_020-5a>¶是非中秋云星辰讓光彩風露
發晶英能變人間世翛然¶是玉京七言如洛¶中¶¶¶¶¶¶¶¶¶寺北樓¶¶¶¶¶
云高樓賀監昔曽登壁¶上筆踪龍虎騰中國書流讓王
象北朝文士重徐陵偶因獨見空驚目恨不同時便服
膺惟恐塵埃轉磨滅再三珍重囑山僧西塞山懷古云
<pb:KR4d0340_WYG_017-17a>
西晉樓船下益州金陵王氣黯然收千尋鐵鎻沉江底
一片降幡出石頭人世幾回傷往事山形依舊枕寒流今
逢四海為家日故壘蕭蕭蘆荻秋哭吕温云遺草一函
歸太史旅墳三尺近要離金陵懷古云山圍故國周遭
在潮打空城寂寞回皆雄渾老蒼沈著痛快小家數不能
及絶句尤工
夢得¶貞元間已為郎官御史牛相方在場屋投贄¶文巻
夢得飛筆塗竄牛既貴未能忘有曽把文章謁後塵之
<pb:KR4d0340_WYG_017-17b>
句夢得荅云初見相如成賦日<md:KR4d0340_SBCK_020-6b>¶後為丞相掃門人¶¶且飭
諸¶¶子以已¶¶¶為戒<md:KR4d0340_SBCK_020-7a>¶然和令狐相<md:KR4d0340_SBCK_020-7b>¶云<md:KR4d0340_SBCK_020-9b>¶鮮<md:KR4d0340_SBCK_020-10a>¶有一身<md:KR4d0340_SBCK_020-10b>¶兼將相更能
四面占文章則依然故態此詩幸次楚韻若施之於綯
豈止掇兔羹燕麥之怒耶同時八司馬皆高才一斥不
復或咎時宰無樂育意惟新史謂貪帝病昏抑太子之
明深當其罪¶後裴度為夢得免播州之行憲宗怒尚¶未
解非<md:KR4d0340_SBCK_020-11b>¶但<md:KR4d0340_SBCK_020-16a>¶諸公¶忌才也
夢¶¶¶得歴徳順憲穆¶敬文武<md:KR4d0340_SBCK_020-18a>¶七¶朝其<md:KR4d0340_SBCK_020-19b>¶詩<md:KR4d0340_SBCK_021-9a>¶尤<md:KR4d0340_SBCK_023-2a>¶多感慨惟在人
<pb:KR4d0340_WYG_017-18a>
雖晚達於¶樹比冬青之句差閒婉荅樂天云莫道桑榆
晚微霞尚滿天亦足見其精華老而不竭
莫徭自生長名字無符籍市易雜鮫人婚&KR0666;通木客星
居占泉眼火種開山&KR0387;夜渡千仞溪含沙不能射蠻語
鈎輈音蠻衣斑斕布熏狸掘沙䑕時節祀盤瓠忽逢乗
馬客怳若驚麕顧腰斧上高山意行無舊路此劉夢得
莫徭蠻子詩也世傳坡詩始學夢得觀此二詩¶信然
元稹咏估客云爾又生兩子錢刀何嵗平薛郁¶和畨詩
<pb:KR4d0340_WYG_017-18b>
云君王莫信和親䇿到得生男患更多
往年黒風峒詐降朝廷以通直郎鎮南僉幕招之不出
使其弟來吉州謁帥帥以角妓奉之豐宅之云遺下種
類奈何
唐彦謙寒食五言云微㣲潑火雨草草踏青¶人本朝王¶
元之詩¶亦用潑火雨
牧之譽¶阿宜義山譽衮師後二兒皆無聞<md:KR4d0340_SBCK_023-2b>¶退之不譽子
姪直言阿買不識字
<pb:KR4d0340_WYG_017-19a>
李義¶山荅令狐補闕云人生¶¶¶有通塞公等繫<md:KR4d0340_SBCK_023-3a>¶安危¶¶¶¶¶¶¶¶¶於升
沉得喪之際婉<md:KR4d0340_SBCK_023-4b>¶而<md:KR4d0340_SBCK_023-10b>¶成章<md:KR4d0340_SBCK_023-12a>¶簡齋南渡¶初被召柬同¶¶¶¶¶¶¶時召¶¶¶客
云<md:KR4d0340_SBCK_023-13a>¶共談太極非¶無意能繫蒼生本不同則氣象益開濶
矣¶
唐任藩詩存者<md:KR4d0340_SBCK_023-17a>¶五<md:KR4d0340_SBCK_025-1b>¶言十首¶而已然多佳句衆鳥已歸樹
旅人猶過山贈僧云半頂髮根白一生心地清居然可
愛今人動為千百首而無可傳者
薛能詩格不甚高而自稱譽太過五言云空餘氣長在
<pb:KR4d0340_WYG_017-19b>
天子用平人不但自譽其詩又自譽其才然位歴節鎮
不為不用矣卒以驕恣陵忽僨軍殺身其才安在妄庸
如此乃敢妄議諸葛可謂小人無忌憚矣
揚州在唐時最繁盛故張祐云人生只合揚州死蜀都
在本朝最繁盛故放翁云不死揚州死劒南
杜牧許渾同時然各為體牧於唐律中常寓少抝峭以
矯時弊渾則不然如荆樹有花兄弟樂橘林無實子孫
忙之類律切麗宻或過牧而抑揚頓挫不及也二人詩
<pb:KR4d0340_WYG_017-20a>
不著姓名亦可辨樊川有續别集三巻十之八九皆渾
詩牧佳句自多不必又取他人詩益之若丁夘集割去
許多杰作則渾詩無一篇可傳矣牧仕宦不至南海别
集乃存南海府罷之作甚可笑
韋蘇州話舊云昔事武皇帝無賴恃㤙私身為里中横
家藏亡命兒朝攜摴蒱局暮竊鄰家姬司隸不敢捕立
在白玉墀此蓋韋公身在三衞目擊其類如此非自謂
也王建羽林行亦云長安惡少出名字樓下刼商樓上
<pb:KR4d0340_WYG_017-20b>
醉天明下直明光宫散入五陵松柏中百囘殺人身合
死赦書猶有收城功九衢一日消息定鄉吏籍中重改
姓出來仍舊屬羽林立在殿前射飛禽可與韋詩互看
韋詩律深妙流出肝肺非學力所至世言其掃地焚香
而坐不應為人老少頓異可見前詩寓言爾
子美送孔巢父云若逢李白騎鯨魚道甫問訊今何如
蓋李杜與巢父一輩人也又云詩巻長留天地間釣竿
欲拂珊瑚樹則巢父亦能詩者偶失傳爾子美間闗亂
<pb:KR4d0340_WYG_017-21a>
離挺節無所汚巢父後沒王事惟太白坐永王璘事流
夜郎按璘嘗辟巢父而巢父不應可見太白當去就欠
商量也新史謂白佐璘起兵頗似文致但不當就其辟
爾
李逺贈冩御容李長史¶云初分隆¶凖山河秀¶再㸃重瞳
日月明極工及坡公仰觀眩晃目生暈但見曉色開扶
桑迎陽晚出步就座絳紗玉斧光照廊野人不識日月
角髣髴尚記重瞳光¶之篇一出光焰萬丈視逺所作真
<pb:KR4d0340_WYG_017-21b>
小兒¶語
歐陽率更貌寢陋長孫無忌嘲之云誰令麟閣上畫此
一獼猴好事者遂造白猿之説謗及其親
鄭畋名相父亞亦名卿或為李娃傳誣亞為元和畋為
元和之子小説因謂畋與盧攜並相不咸攜詬畋身出
倡妓按畋與攜皆李翺甥畋母攜姨母也安得如娃傳
及小説所云唐人挾私忿騰虛謗良可發千載一笑亞
為李徳裕客白敏中素怨徳裕及亞父子娃傳必白氏
<pb:KR4d0340_WYG_017-22a>
子弟為之託名行簡又嫁言天寳間事且傳作於徳宗
之貞元追述前事可也亞登第於憲宗之元和畋相於
僖宗之乾符豈得預載未然之事乎其謬妄如此如周
秦行記世以為徳裕客韋絢所作二黨真可畏哉
張籍還珠吟為世所稱然古樂府有羽林郎一篇後漢
辛延年所作云昔有霍家奴姓馮名子都依倚將軍勢
調笑酒家胡胡姬年十五春日獨當壚長裙連理帶廣
袖合歡襦頭上藍田玉耳後大秦珠兩鬟何&KR0444;窕一世
<pb:KR4d0340_WYG_017-22b>
良所無不意金吾子娉婷過我廬銀鞍何煜爚翠蓋空
踟蹰貽我青銅鏡結我紅羅裾男兒愛後婦女子重前
夫人生有新故貴賤不相踰多謝金吾子私愛徒區區
籍詩本此然青於藍
送宫人入道唐人多有此作荆公止選項斯一首云願
從仙女董雙成王母前頭作伴行初戴玉冠多悞拜欲
辭金殿别稱名將敲碧落新齋磬却進昭陽舊賜筝旦
暮焚香繞壇上步虛猶作按歌聲未脱唐體也韋蘇州
<pb:KR4d0340_WYG_017-23a>
詩家最高手亦有此作云捨寵求仙畏色衰辭天素面
立天墀金丹擬駐千年貎寳鏡休匀八字眉公主與收
珠翠後君王看戴角冠時從來宫女多相妬聞向瑶臺
總泪垂絶不類韋詩與斯輩竟何以異風俗移人如此
或是韋公戲效時人體耳
牛竒章有夜入真珠室朝逰玳瑁宫之謗張祐上牛相
亦云四十便封侯名居第一流下有緑鬟紅粉之語末
云知君年少貴不信有春愁蓋前詩非謗矣牛李嗜好
<pb:KR4d0340_WYG_017-23b>
如冰炭惟愛石則如一人然賛皇生相門無聲色之好
竒章起寒士備貴人之奉不及賛皇逺矣
唐人詩與李杜同時者有岑參高適王維後李杜者有
韋栁中間有盧綸李益兩皇甫五竇最後有姚賈諸人
學者學此足矣長慶體太易不必學王逢原題樂天墓
末云若是篇章深李杜竹符還不到君分豈亦病其詩
之淺耶
王鐸盡忠唐室奮討巢賊初節與鄭畋略同大功垂就
<pb:KR4d0340_WYG_017-24a>
令孜間之於内解其都統鐸詩云三¶塵上相逢明主九
合諸侯愧昔賢可謂慨然有志者然居亂世要須十分
清苦庶可自全孔明躬耕娶阿承醜女相蜀不殖産其
慮深矣鐸當國家板蕩之際居將相衮鉞之任乃攜妓
妾輜重慢藏冶容行於虎狼之都三百口遂併命於高
雞泊哀哉
　
　
<pb:KR4d0340_WYG_017-24b>
　
　
　
　
　
　
　
　後村集巻十七

<pb:KR4d0340_WYG_018-1a>
欽定四庫全書
　後村集巻十八　　　　　宋　劉克莊　撰
　　　詩話下
楊劉諸人師李義山可也又師唐彦謙唐詩雖雕斵對
偶然求如一杯三尺之聮惜不多見五言叙亂離云不
見泥函谷俄驚火建章剪茅行殿濕伐柏舊陵香語猶
渾成未甚破碎若西崑酬倡集對偶字面雖工而佳句
可録者殊少宜為歐公之所厭也
<pb:KR4d0340_WYG_018-1b>
王元之被遇熈陵知制誥因救徐鉉貶商州為内相因
議孝章后喪貶滁州真皇登極召還將用矣其詩乃云
兩制舊臣生白髮一畨新貴上青天未幾再謫黄州遷
蘄州而卒豈新貴有所未平乎
王元之挽趙中令云太常草儀注全似𦵏周公足以稱
其勛業
魏野五言云常憐李斯首不及嚴光足真處士語也潘
閬云白日昇天易清朝取士難野聘召而不至閬呌呼
<pb:KR4d0340_WYG_018-2a>
而求用味其詩與張元姚嗣宗何異
潘閬客舍詩土牀安枕穏紙被轉身鳴定非慵便枕玉
凉繡被春寒夜者所能道也
詩家評論古人多是書生空言爾晏元獻書平津侯傳
云主父仲舒容不得未知賔閣是何人公能客富歐二
公於門下然後可以為此言但主父非仲舒之倫宜以
汲黯代之
夏英公宫詞云絳唇不敢深深注却怕香脂汚玉簫不
<pb:KR4d0340_WYG_018-2b>
減香奩花間之作王岐公夫人閤端午帖子云後苑尋
春趂午前歸來競鬬玉欄邊袖中獨有香芸草畱與君
王辟蠧編出新意於綵絲巧粽之外可喜也
將飛更作迴風舞巳落猶成半面妝宋景文落花詩也
為世所稱然李義山固云落時猶自舞掃後更聞香李
下句尤妙
君謨以詩寄歐公公荅云先朝楊劉風采聳動天下至
今使人傾想世謂公尤惡楊劉之作而其言如此豈公
<pb:KR4d0340_WYG_018-3a>
特惡其碑板奏疏磔裂古文為偶儷者其詩之精工律
切者自不可廢歟
又云近時蘇梅二窮士爾主張風雅人士歸之自二窮
人死文士滿朝而使斯道寂然中絶毎念此事竊嘆乃
知文士滿朝而詩道寂然不但近嵗祖宗盛時固巳然
矣歐帖在鄭子敬左司家
歐公詩如昌黎不當以詩論本朝詩惟宛陵為開山祖
師宛陵出然後桑濮之哇滛稍熄風雅之氣脉復續其
<pb:KR4d0340_WYG_018-3b>
功不在歐尹下世之學梅詩者率以為淡集中如葑上
春田闢蘆中走吏參(烏/程)　海貨通閭市漁歌入縣樓(餘/姚)
　白水照茅屋清風生稻花　霜落熊升樹林空鹿飲
溪　河漢㣲分練星辰淡布螢　毎令夫結友不為子
求官(挽齊國/長公主)　山形無地接寺界與波分(金/山)　山風來虎
嘯江雨<md:KR4d0340_SBCK_025-2a>¶過龍腥之類殊不草草蓋逐字逐句銖銖而較
者決不¶足為大家¶數而前輩號大家數者亦未嘗不留
意於句律也
<pb:KR4d0340_WYG_018-4a>
蘇子美歌行雄放於聖俞昂藏不羈如其為人及¶蟠屈
為呉¶體則極平¶夷妥帖絶句云别院深深夏簟清石榴
開遍透簾明樹隂滿地日卓午夢覺流鶯時一
