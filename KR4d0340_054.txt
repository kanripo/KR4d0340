# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:48.922907
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0252-054後村先生大全集-卷第五十四.
<pb:KR4d0340_SBCK_054-1a>¶
後村先生大全集&KR0195;之五十四¶
　内制¶
　　眀堂加恩制¶
　　　鄭清之依前太傅左丞相兼樞宻使魏國公¶
　　　加食邑食實封制¶
門下朕穆卜&KR0123;辛肇稱元祀合祛義古二儀之眷顧¶
方深陟配禮嚴三后之威靈如在升輅而霽華麗曉¶
燔柴而圓魄燭天交精祲於顯幽轉隂晴於俄傾皇¶
矣上帝監禋事之肅雝相維辟公繫冢司之典領其¶
修播告以奬忠勞具官某簡易而閎深髙眀而篤厚¶
<pb:KR4d0340_SBCK_054-1b>¶
在嘉定際號甘盤舊學之賢及端平&KR0004;&KR0018;揚綰當時¶
之望自角巾之東路至赤舄之西歸盖退處者十年¶
豈預知其再相含納包&KR0189;之道廣彌縫用藏之功深¶
言之遜志逆心必求順汝而咈汝人之有技彦聖是¶
能好之而容之百志維熈庻工無曠兹大饗舉行於¶
秋抄以元台縂統於使端珥蟬冠而蕭然澤臞服雉¶
裘而屹乎山立蒐羅髦雋列周廟奉璋之間收召老¶
成扈雍畤屬車之後縟儀克舉駿命方新既徹爼而¶
勞執事之臣首錫帶以寵調元之老惟極品躋三公¶
之貴&KR0056;靡希榮雖雅懐輕萬戸之封予寕吝賞爰加¶
<pb:KR4d0340_SBCK_054-2a>¶
書社仍拓租畬於戯昔者周公以宗祀而配帝時則¶
伊尹有一徳以享天對揚昭代之恩徽勉企先民之¶
事業¶
　　　口宣¶
有勑聖人饗帝詎凉德之克堪冡宰佐王賴精忠之¶
顯相肆䟽異渥加奬宗工以訓使領之勞其服命書¶
之寵¶
　　　師彌依前皇叔祖太傅保寕軍節度使判太¶
　　　宗正事嗣秀王加食邑食實封制¶
門下朕肇講宗祈聿稽古誼乾為父坤為母義有取¶
<pb:KR4d0340_SBCK_054-2b>¶
於合袪文配帝稷配天禮尤嚴於參侑精純昭格貺¶
於駢臻逮茲熈典之成賴爾𦒿英之𦔳其敷制綍以¶
諗廷紳具官某秀傑而温恭簡嚴而閎逹襲積&KR0159;於¶
安僖傳嫡之後著大節於𣺌冲嗣服之&KR0004;春秋既高¶
多閱於義理老成無幾尚有於典型&KR0098;謂周親之仁¶
人蔚為劉氏之祭酒屬明禋之藏事儼華髮之侍祠¶
惟孟子之逹尊莫如徳齒雖武公之既耄尤謹威儀¶
爰拓封租示均𥙊澤於戲胙肉下拜卿不違于天威¶
齋酎先嘗朕敢遺於宗老益綏夀嘏茂對寵光¶
　　　口宣¶
<pb:KR4d0340_SBCK_054-3a>¶
　　　　　　顯相良勞近屬之尊均𨤲敢後増拓¶
　　　　　　渙渥之新¶
　　　　　依前皇弟少保武康軍節度使充萬夀¶
　　　　　&KR0026;嗣榮王加食邑食實封制¶
門下虞禋班瑞偏及羣公周祀賜膰亦先同姓屬者¶
　　之大饗粲然昭代之彌文眷言貴介之賢恊贊¶
　　之禮既然熈事冝賜褒章具官某秀羙而温純¶
揖讓而謙毖孝友素稱於宗族典型克肖於文㳟分¶
　　　廣姫室剪桐之意大衾長枕隆唐家華蕚之¶
　　繇朱邸之英顯相紫壇之祀衮衣蟬冕尤昭映¶
<pb:KR4d0340_SBCK_054-3b>¶
於班聨桂酒椒漿實參陪於薦獻降等有&KR0159;容止可¶
&KR0026;逮茲徹爼之餘申以出綸之寵爰加采地式重藩¶
維於戲蘋蘩薦鬼神亦惟享德棠棣燕兄弟可後均¶
𨤲茂對眷懐益綏茀祉¶
　　　口宣¶
勑有祭有十倫親踈必辦膰分同姓兄弟攸先爰䟽¶
加地之恩益壯維城之𫝑¶
　　　抄依前保&KR0159;軍節度使建安郡王加食邑食¶
　　　實封制¶
門下朕藏三嵗之祠攷九筵之制王入太室扵昭報¶
<pb:KR4d0340_SBCK_054-4a>¶
夲之心帝有合宫以布調元之政神人悅豫&KR0022;&KR0038;榮¶
懐方餕惠之漙行尤宗英之加厚具官某温㳟是蹈¶
粹羙所鍾㑉韘佩觽巳有老成之度學詩學禮不忘¶
講習之功盖公姓之矙親為朕意之深屬比涓季灝¶
講宗祈髦俊之士奉璋伯叔之國分玉雖衣冠未任¶
莫陪祼鬯之儀然殂豆夙聞宜在賜膰之列其増井¶
賦以壯藩維於戲至誠感神旣穣穰而降福明徳睦¶
族爰切切以及人祗對寵光隆譽處¶
　　　口宣¶
有勑朕既講禋儀遂推𥙊澤顧鍾爱莫加於猶子¶
<pb:KR4d0340_SBCK_054-4b>¶
賜膰可後於諸王祗服命書益光德業¶
　　　思正依前皇叔安德軍節度使開府天水郡¶
　　　開國公加食邑食實封制¶
門下朕涓剛秋季藏事國陽皇天付予敢忘於報本¶
寕王遺我尤謹於奉先睠言屬籍之尊阻造侍祠之¶
列福寕專饗禮有均𨤲具官某廸性中和持身謙毖¶
&KR0013;服儒雅蔚有開平之風典型老成習見乾淳之事¶
俞龯峻元戎之任穹班視上宰之儀比攷舊規聿脩¶
大享　髦多士𦔳祼鬯於周京宗室列侯奉酬金於¶
漢廟旣愽率被配天之澤豈親賢吝加地之恩於戯¶
<pb:KR4d0340_SBCK_054-5a>¶
燔柴而禋六宗已歆精意伐木以燕諸父庸示至情¶
茂對顯褒益綏新祉¶
　　　口宣¶
有勑祭統之倫禮尤辨等宗盟之長誼盍賜膰欽予¶
&KR0278;渥之恩介爾熾昌之祉¶
　　　與懽依前皇兄安徳軍節度使開府萬壽¶
　　　使天水郡開國公加食邑食實封制¶
門下朕寅奉帝親參稽今古稱秩元祀告功於神明¶
永言孝思有事於文武燎禋上格祭澤下流顧如麟¶
趾之英祖就駿奔之列莫申褒律以示眷懐具官某¶
<pb:KR4d0340_SBCK_054-5b>¶
端大而方嚴閎深而亮逹賦京兆精明之政有今趙¶
張傳聖人褒貶之書前無啖陸乆備廣厦細㫋之顧¶
問俄從珍臺間舘之燕頥遂授鉞於齊壇具視儀於¶
宰路屬修大享丕講彌文士各肅雝共陪洛邑之禮¶
卿方留滯不預漢家之封逮此熈成慨然主想爰加¶
多於井賦益増重於宗盟於戲對賈生受𨤲莫問鬼¶
神之事使宰孔賜胙敢遺耄𦒿之臣式對寵徽永綏¶
壽嘏¶
　　　口宣¶
有勑比遵彛典肇講精禋方屢公明　不親¶
<pb:KR4d0340_SBCK_054-6a>¶
老𣻉留於寓其均餕惠増拓　封¶
　　　趙蔡依前少保&KR0026;文大學士醴泉&KR0026;使¶
　　　公加食邑食實封制¶
門下朕若稽累朝有事重𨤲𦔳嚴父配帝之禮各以¶
職而駿奔眷出將入相之臣獨奉身而燕處廼推餕¶
惠以奨壯猷具官某禀河嶽之英際風雲之㑹隆中¶
長嘯神交比樂毅之倫圯上一編天授非穀城之力¶
擊楫清中原之志大發兵坑孺子之功髙艱危則晋¶
公視師平定則范子去相寵利之心素薄出處之際¶
可&KR0026;屬藏精禋興懐碩輔卿雖樂午橋之墅靡有¶
<pb:KR4d0340_SBCK_054-6b>¶
遐心朕方受宣室之𨤲詎容專饗式遵舊典加拓新¶
畬於戲使宰孔而賜齊示均胙飲頌僖公之保魯遂&KR0853;¶
龜蒙茂對恩徽益綏夀嘏可¶
　　　口宣¶
有勑熈事聿成與臣鄰而同&KR0159;湛恩&KR0270;豈及勲舊之¶
敢遺昭示眷懐對揚休命¶
　　　謝奕昌依前少保保寕軍節度使充萬夀觀¶
　　　使臨海郡開國公加食邑食實封制¶
門下朕紹休聖緒藏祀國陽乃季顥中辛徹爼旣陳¶
於騂享惟右賢左戚奉璋各效於駿奔况序爵之尢先¶
<pb:KR4d0340_SBCK_054-7a>¶
豈均𨤲之可後具官某冲和之氣承文献之傳者少¶
也耽書窺鄴侯揷架之冨貴而下士慕信陵執轡之¶
恭實槐庭之聞孫亦椒禁之懿屬位崇衮龯行比布¶
韋雖子之燕居視鼎鐘而若凂然國之大事儼黻冕¶
而侍祠昔班朝巳峻於&KR0068;聨今胙土益増於采食於¶
戲周廟多士莫不殫助祭之勞漢家近親宜加厚分¶
膰之禮永綏夀祉以對寵光可¶
　　　口宣¶
𠡠有朕參稽古昔並享帝親廼如戚畹之賢實相合¶
宫之禮肆朌餕惠申錫綸¶
<pb:KR4d0340_SBCK_054-7b>¶
　　　謝奕昌特封祁&KR0038;公¶
門下朕謹司名噐並用戚賢雖朝家隆貴貴之恩而¶
躋&KR0068;位然經訓有親親之誼何爱茅封咨爾在廷聽¶
予作命具官某禔身端重秉性静夷洵羙由矢分之¶
高謙謹驗躬行之際言乎相閥晋群謝之倫求之后¶
家漢二馮之匹素志靡欲居於寵利長才惜不見於¶
事功䇯纛衣人門之榮至矣珍臺間舘物表之趣超¶
然朕脩齊資内德之賢待遇加外婣之禮矧旣班於¶
亞保冝進爵於大&KR0022;以&KR0324;忠&KR0134;以昭眷注僅有呉壊¶
之前比後未聞焉至如杜衍之舊封久無繼者茲為¶
<pb:KR4d0340_SBCK_054-8a>¶
異數匪曰常彛於戯樊侯以明哲保身乃先民之懿¶
識陰氏云冨貴有極亦近古之雅言皆所習聞奚煩¶
諄告可¶
　　　口宣¶
有勑朕以椒𡍼之内𦔳加茅圡於近親况列孤卿宜¶
&KR0189;大國是為殊渥其即欽承¶
　　　董槐依前觀文殿大學士宣奉大夫判福州¶
　　　福建安撫大使濠梁郡開國公食邑食實封¶
　　　如故制¶
門下朕惠顧全閩儀圖碩輔睠相公之台𪔂乆燕於¶
<pb:KR4d0340_SBCK_054-8b>¶
殊庭分天子之旌旗茲雄開於統府咨爾㑹并聽予¶
出綸具官某碩膚而不瑕𢎞毅而任重廣川三䇿異¶
諸儒奉對之常談攷定四書續千載不傳之絶學玉¶
帳著籌邊之績銀臺凛批敕之風遂越羣公使宅百¶
揆有衡尺之在手無鞭靴之及門德修謗興或責春¶
秋之備事久論定何傷日月之明卿雖樂鐘皷於清¶
時朕欲謀詩書之元帥昔臣浚搃紹興之使領俊卿¶
釋乾道之宰衡皆嘗鎭臨緬想風采雅志爱贊皇之¶
泉石若將凂焉輕裝携清獻之琴龜宜無難者盍卜¶
建牙之&KR0123;蚤為喝馭之行壯吾藩垣慰彼&KR0058;庻於戲¶
<pb:KR4d0340_SBCK_054-9a>¶
申伯南&KR0022;之式具宣四方之勞周公東山之歸何待¶
三年之乆廼如耆舊其休眷懐可¶
　　　口宣¶
有勑起舊揆於祠庭寵光特異建全閩之帥閫委&KR0009;¶
不輕宜對越於制麻亟戒嚴於行孝¶
　　　皇女昇國公主進封周國公主制¶
門下詩稱女子之祥均為倫紀易曰家人之正始自¶
閨門眷言貴主之賢更錫大&KR0022;之號其敷顯册以告¶
辦朝皇女昇國公主生禀冲和動循禮度瑟彼英瑶¶
之質不假瑑琱穠矣唐棣之華居然韶秀孝謹見於¶
<pb:KR4d0340_SBCK_054-9b>¶
定省凊温之際功言合於丹青竹帛所傳人無間言¶
朕所鍾爱授女師之彤管染翰不休織天孫之錦嚢¶
成章甚敏傾踈湯沐&KR0230;閲嵗時盖嘗歴攷於先猷具有¶
進封號之舊典爰俾胙鎬京之壤預涓築魯舘之期¶
以彰車服之隆以侈宫闈之&KR0159;於戲婦人之道敬順¶
既習聞七誡之篇王姫之徳肅雝可助廣二南之化¶
益裒祉福式對寵褒可¶
　　　口宣¶
有勑朕爱鍾貴主爵進大&KR0022;車服從周湯沐視漢厥¶
有祖宗之成憲豈云父子之私恩播告既脩對&KR0045;惟¶
<pb:KR4d0340_SBCK_054-10a>¶
謹¶
　　　觀文殿大學士宣奉大夫判福州福建安撫¶
　　　大使董槐依前&KR0026;文殿大學士宣奉大夫提¶
　　　舉臨安府洞霄宫特進封永國公加食邑食¶
　　　實封制¶
門下朕眷注弼臣褒崇𦒿雋擁莭建三山之閫重於¶
起家分茅畫二水之疆俾之胙國渙&KR0045;大號孚諗羣¶
工具官某言行蹈君子之中力量任天下之重致和¶
在格物所學傳授於先儒明道不計功其論源流於¶
爾祖輔台則&KR0024;衮無闕去位則脫履若遺昔嘗聞洛¶
<pb:KR4d0340_SBCK_054-10b>¶
下之英今復見山中之相朕付七閩之巨屏卿專一¶
壑之隱棲屢趣行期莫廽雅志懐綬長安之邸不亦¶
彼哉深衣獨樂之園有足娯者非但嘉大臣止足之¶
操亦欲倡斯世亷退之風雖職與祠不加於一毫由¶
郡而國遂冠於五等御疑叚乘下澤即故里之便安¶
解葱珩脱盂勞辭上天之富貴方之諸老&KR0098;矣全人¶
於戲未易效者令名最難保者晚節急流而退故能¶
身貴而不危裂土而封孰謂公歸之無所益綏夀祉¶
茂對寵光可¶
　　　口宣¶
<pb:KR4d0340_SBCK_054-11a>¶
有勑辭十連之&KR0009;不可挽囘冠五等之封以褒恬退¶
載馳驛使申錫綸言冝體至懐¶
　　　賈似道依前太傅右丞相兼樞宻使兼太子¶
　　　少師魯國公加食邑千戸食實封四百戸制¶
門下朕推忱宅揆定計建儲惟王董正治官寔詔賞¶
誅之柄煩公調䕶太子汔成羽翼之功羣僚咸&KR0013;於¶
渙恩上宰獨陳於謙志郤循墻之章而復上避維垣¶
之秩而不居與之邑以旌賢揚於庭而作命具官某¶
鍾河嶽之秀有羣渭之材虜昔投鞭衆皆失叱以衮¶
衣繡裳之重臨攢砲衝梯之危呉未可圖良以彼有¶
<pb:KR4d0340_SBCK_054-11b>¶
人爾魯安得削豈非儒無敵哉既汎掃扵邉烽遂更張¶
於化琴謂元子夙成冝豫建謂名臣欲畫宜急求築¶
臺以致樂毅劇辛安軍以迎園公綺季&KR0002;時鶴禁莫¶
莫匪鴻儒朝寝門而問安兩宫茲爱入國庠而齒胄¶
六舘作興綿皇家箕翼之期繇賢相範模之力屬周¶
嵗籥例進文階朕嘉元勲何慙師尚父之拜卿抗高¶
志逺希范宣子之風重違懇切之言曲狥回貤之請¶
冠麟閣之丹青圖畫奄龜䝉之山川土田以奬冲虚¶
以昭眷遇於戲姫公一百年卜洛永奠於周京子房¶
三萬戸封留首安於漢嗣廼盛羙瓊掩前聞可¶
<pb:KR4d0340_SBCK_054-12a>¶
　　　口宣¶
有勑青禁從遊之賢進遷之恩&KR0270;黄閣調元之老模¶
範之功髙絫控需章力辭極品諒難回於謙志俾加¶
拓於履封¶
　　　&KR0045;蕃孫時授保康軍節度使提舉佑神&KR0026;免¶
　　　奉朝請進封淳安郡開國侯加食邑食實封制¶
門下朕念先皇太母之恩厚於戚畹擢累將重侯之¶
　登之齋壇庻&KR0268;孝之兩全亦親賢之並建咨爾在¶
列聽予作猷具官某奕世忠勤一門仁遜螢嚢雪案¶
有儒生刻苦之風麈柄唾壺無貴介奢華之習朕惟¶
<pb:KR4d0340_SBCK_054-12b>¶
乃祖父重之婚婣感舅氏如存之詩行王姫下嫁之¶
禮樂爾孥冝爾室惟無是心於吾母用吾情欲報之德¶
過庭有自來矣築舘&KR0244;我願兮嘉貴主貤封之言䟽¶
少府出節之寵房陵古郡笑談擁上將之旄京輦貢¶
祠蕭散執化人之&KR0209;仍蠲朝謁俾遂使安以慰㳟¶
聖在天之靈以示𦕈躬厚倫之意嗚呼若古有訓曰¶
不期侈不期驕惟天可謙可長守富可長守貴顧如¶
恪謹必克對揚可¶
　　　口宣¶
有勑麻卷巳敷節旄隨至侈舅家之貴盛増主第之¶
<pb:KR4d0340_SBCK_054-13a>¶
寵光其即欽承以昭殊眷¶
　　　呂文德特授開府儀同三司依前保寕軍¶
　　　節度使京湖安撫制置大使四川宣撫使兼¶
　　　知鄂州兼湖廣縂領霍邱郡開國公加食邑¶
　　　食實封制¶
門下朕覽周家戎㨗之詩興師而討叛攷漢代儀同¶
之制出爵以賞功眷言宣力之臣方上獻俘之奏其¶
敷大號以告廣廷具官某挺特起之英豪撫方来之¶
事㑹韜畧傳渭濱之叟不假兵書聲名與呉下之蒙¶
相輝族譜夷險一致經營四方築砦而思播之備嚴¶
<pb:KR4d0340_SBCK_054-13b>¶
燔梁而嘉渝之圍解信拜大將盖從蕭相之言度朝¶
京師代領蔡方之任塞北之塵不驚漢東之水無波¶
屬整亂常攖城旅拒孰肯狥國家之危急俾就開幕¶
府以旬宣過師縁魚貫之崖轉闘萬里漕粟泝馬髙¶
之峽屢費千金此推鋒價勇而前彼漏刄游魂而遁¶
視諸葛渡瀘之舉何其壯哉自崇文克闢以來未之¶
有也金湯險在笳鼓凱旋再安參井之墟壹洗岷峨¶
之祲陣堂堂旗正正卿旣絫於戰多綬&KR0002;&KR0002;印纍纍¶
朕猶慙於賞薄昔者聞皇祖之訓尤其靳使相之官¶
以此褒崇寕非稀濶於戲李愬破賊城而入益著威¶
<pb:KR4d0340_SBCK_054-14a>¶
曹彬僭　壘而歸不忘謙謹勉㫋忠力對越寵光¶
可¶
　　　口宣¶
有勑朕憤叛將之孤恩命宣威而致討取彼郛馘歸¶
之版圖行役踰於三時㨗奏來於萬里宜加使弼以¶
奬勲臣¶
　　　回奏宣諭改吕文德開封制¶
　臣某今月二十三日伏承苑使楊唯傳奉聖㫖宣¶
　諭令臣改吕文徳制末聨二句臣㳟遵聖訓今擬¶
　撰改上句日愈加恩禮改下句曰徃殫忠力盖取¶
<pb:KR4d0340_SBCK_054-14b>¶
沂公王曾筆録有曹彬凱旋恩禮踰厚之語謹録¶
　上進欲望聖裁如得&KR0098;當乞批降付學士院以&KR1088;¶
　施行¶
　　　再回奏¶
　臣某今月二十四日承苑使&KR0045;唯傳奉聖㫖宣諭¶
　臣所用曹彬事與上文靳使相之句重復不若别¶
　用一事臣即巳仰遵聖訓欲改末聨曰李愬破城¶
　於大雪益著威名鄂公𦘕像於凌煙逺追風烈往¶
　殫忠力對越龍光名將事甚多文徳見知鄂州所¶
　以用尉遅事未知得穩當否更乞聖裁謹録奏聞¶
<pb:KR4d0340_SBCK_054-15a>¶
伏候勑㫖(奉御/筆依)¶
　　　皇姪乃&KR0073;特授檢校少保依前保寕軍節度¶
　　　使天水郡開國公加食邑食實封制¶
門下朕治本齊家仁先睦族擁節襲棣華之&KR0159;將閲¶
十朞進班視&KR0068;位之儀通稱三少載諏剛日眀告大¶
官某挺卓雅之資有信厚之徳隆儒好古富藏河間¶
之書從師受詩能世元王之學言行可以法則翰¶
墨特其緒餘羙名素著於藩房貞樂常存於几案¶
朕盡倫之至少者懐之立爱惟親欲其貴也而况建¶
旄之乆其加進律之榮歴攷前聞每&KR0278;近屬任城嗣¶
<pb:KR4d0340_SBCK_054-15b>¶
為善之訓受漢分封汝陽有好學之稱為唐禮異矧¶
情誼特隆於同姓則班聨宜亞於&KR0983;公仍舊鎮之油¶
幢拓新畬之采食嗚呼朕於兄弟之子豈詔爵之獨¶
遺古有孤保之官可歴階而序進欽承殊渥益勉令¶
猷可¶
　　　口宣¶
有勑爱隆猶子恩渥有加秩眡孤卿班聨尤餕莭旄¶
不改綸綍惟新祗服寵光益有忠報¶
　　　李壇效順本朝請贖父過旣歸漣海之境土¶
　　　復獻山東之版圖義概忠忱古今鮮儼節鎮¶
<pb:KR4d0340_SBCK_054-16a>¶
　　　王爵恩寵冝&KR0278;可特授保信寕武軍節度使¶
　　　督視河北京東等路軍馬齊郡王制其故父¶
　　　全特與追復宫爵改正曰暦令所屬討論施行¶
門下臣子之情尊君而爱父春秋之法内華而外夷¶
載嘉益世之豪首决歸朝之䇿凛義槩英風之鮮儷¶
超勲階爵級之常彛誕播&KR0093;綸肆朌印節李壇闗河¶
間氣惟海俊人市駿骨而捐金招徠遺軼聞鷄鳴而¶
起舞窹𥧌功名感辛有爲戎之言抱魯連蹈海之志¶
慨恩爾考&KR0013;遇先皇屬邉吏之踈庸致勲臣之跋疐¶
朕迹舊事諒丹赤之初心爾效膚公欲雪清於前垢¶
<pb:KR4d0340_SBCK_054-16b>¶
既舉漣海歸職方氏復奉淄青入主㑹圖無疆界彼¶
此之分有車書混同之漸王猛發正朔相承之論勿¶
晋爲圖馬援知帝王有真而來於漢專意英雄所見¶
今古略同是用加两鎮元戎之榮峻三府督師之拜¶
殄草地之逋虜分茅土而昨齊少慰立身&KR0045;名之心¶
併下改史復官之詔於戲呉起守西河而事魏國未¶
聞並擁於齊旄太公表東海而封營邱孰&KR0002;徑䟽於¶
王爵永有藎忠式對寵光可¶
　　　口宣¶
有勑鄉擇主之誼高歸&KR0416;之功大擁將旄於淮蜀胙¶
<pb:KR4d0340_SBCK_054-17a>¶
王社於青齊以勵英豪以奬忠孝茲為異渥益&KR0375;壯¶
圖¶
　　　李全特追復彰化保康軍節度使開府儀同¶
　　　三司京東鎮撫使依舊京東忠義諸軍都統¶
　　　封制¶
門下君記人之功不假疵於往事子揚父之羙盖倫¶
紀之至情家庭有特起之豪泉壤凛如生之氣差辰¶
出綍䟽渥還氊故具官某海岱竒才風雲壯㮣率齊¶
地䧟蕃之衆歸于本朝立堂門勦虜之勛書之盟府¶
加卿子冠軍之號極使相元戎之榮雄心方騖於白¶
<pb:KR4d0340_SBCK_054-17b>¶
檀異夢&KR0853;罹於黑㦥豹留皮之志非不踐言狼跋胡¶
而然豈其𫉬巳是生英嗣雅慕華風自拔袵髪之中¶
來獻版圖之舊昔周封蔡仲忘郭鄰之愆漢爵¶
原馬邑之責既奬肯堂而裂土乃令告第而復官¶
改汗青用昭宗赤以尉霜露焄蒿之感以堅闗河¶
附之心嗚呼剖符分功臣之封不及親於子貴¶
亢輔氏之役必䏻報於國恩可¶
　　　安南&KR0038;陳威晃特授静海軍節度處置等使¶
　　　特進封安南國王食邑三千户食實封一千¶
　　　户特賜效忠順化功臣制¶
<pb:KR4d0340_SBCK_054-18a>¶
門下周建諸侯之國錫以山川漢封異姓之王及其¶
苗裔羙矣家傳於恭順俾之世襲於蕃宣&KR0853;賜履之¶
舊疆䟽出綸之新渥其官某挺姿英毅秉性忠純在¶
&KR0022;在家終始安民而和衆是父是子後先作室而肯¶
堂過庭雖命以繼承馳驛尚勤於奏禀際天所覆卿¶
風慕文&KR0100;之同重譯而来效貢忘梯航之逺載嘉¶
恪爰示寵褒爵超五等之崇秩視三公之貴旄節長¶
安之本邑錫盾琱戈名號凌煙之元功高冠長劒分¶
茅如故食采有加益堅屏翰之心庸報君親之德於¶
呼衆星北拱仰瞻象緯之垂百川東之孰謂鯨波之¶
<pb:KR4d0340_SBCK_054-18b>¶
隔欽承恩永疷榮懐可¶
　　　董槐特授特進依前&KR0026;文殿大學士許國公¶
　　　致仕加食邑食實封制¶
門下宅百揆以當朝嘗著舊庸之效辭三公而就第¶
忽騰告老之章耄期久薄於宦清輿輪尤高其晚節¶
咨爾在列聽予敷言具官某研㡬而極深守約而施¶
愽凡所植立德之講明伊洛之書盛行獨以身而體¶
蹈莘渭之事雖逺常望古而慷慨堂堂玉帳之折衝¶
𡒄𡒄銀臺之批勑借旋幹洪鈞之日逺然流傳黄閤¶
之風清孔眀如稗之心居然服衆儀休拔葵之操端¶
<pb:KR4d0340_SBCK_054-19a>¶
可矯貪旣釋化&KR0096;益窮　學尋故鄉之游釣郤長樂¶
之麾幢物外逍遥方且挹浮邱之&KR0209;世間屈曲遂求¶
桂𢎞景之冠念項位於冢司盍超加於特進易封舊¶
許仍拓新畬以慰巖石之具瞻以旌急流之勇退於¶
呼鴻歸公無所豈如就國之安龜厭不我告猷殊¶
匪爱君之義雖云謝事尚冀輸忠可¶
　　　賈似道依前太傅右丞相樞宻使兼太子少¶
　　　師魯國公加食邑一千戸食實封四百戸制¶
門下朕仰成名宰豫建皇儲二年殫鴻翼之勞褒崇¶
非過絫疏避鷹揚之拜終始報謙卿旣牢辭朕不能¶
<pb:KR4d0340_SBCK_054-19b>¶
奪僅有錫土田之禮少酬安社稷之功廼揀剛辰誔¶
颺顯制具官某鎮浮之望山立决勝之謀淵深三代¶
以來有伊尹傅説之學千載而下知孔明公瑾之心¶
一清胡塵再造王室量&KR0694;荒而茹納廣心如秤而予¶
奪公周詩羙闢國之助魯詩書有年之喜頃登黃閤¶
首定青宫招山中之老人皆入侍矣選天下之端士¶
以衞翼之機務習於臨大事决大議之時徳智長於¶
見正事聞正事之際垂&KR0073;及後昆之逺進官特故府¶
之常念尊祖人之至情貴極三公之品&KR0002;貤恩國之¶
令典光生四世之阡取之亷遂爾之高報之嗇重予¶
<pb:KR4d0340_SBCK_054-20a>¶
之慊茲仍舊宇加拓新畬以示朝廷之寵光以垂臣¶
子之&KR0100;則於戲賈傅教太子端由師訓之賢魯公荒¶
大&KR0022;益&KR0853;龜蒙之地斯為盛舉爱掩前聞可¶
　　　口宣¶
有勑卿定儲功大進律賞微貤官於下馬之陵如有¶
請矣加邑特存羊之義為之慊然申錫恩言欽承休¶
命¶
<pb:KR4d0340_SBCK_054-20b>¶
¶
後村先生大全集&KR0195;之五十四¶
