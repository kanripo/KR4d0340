# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.829510
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 94
#+PROPERTY: FILE SB04n0252-094後村先生大全集-卷第九十四.
<pb:KR4d0340_SBCK_094-1a>¶
後村先生大全集卷之九十四¶
　序¶
　　　甲申同班小録¶
合天下選人至多也合天下京状至小也以至小之¶
数待至多之求難矣况夫修為繫乎人遇合繫乎天¶
在人者可勉而在天者不可徼也噫愈難矣蘇明&KR0098;¶
有言&KR0681;官六七考求舉主五六人誰不能者病其法¶
之易也然自明&KR0098;為此言幾二百年士大夫未有以¶
改官為易者何也盖慶厯以來薦舉之制加宻矣敏¶
者十年滯者或三四十年而後得預於&KR0010;引之数夫¶
<pb:KR4d0340_SBCK_094-1b>¶
惟𨕖　之遴故賢路通得之難故人情勸試之乆故¶
民事練由今之法足矣烏得尚膠前論哉嘉定甲申¶
春上臨軒引陳誠之等故事有題名小録因著其説¶
於篇首以侈上恩勵同志云¶
　　　和平志(代人)¶
舉一世所共榮者曰科目曰官職曰世家而已然是¶
三者絶續晦顯常不可必其或綿延一二百載絶而¶
復續晦而復顯則通天下以為罕見矣夫舉一世所¶
共榮通天下所罕見而萃于一州一邑謂之盛甚可¶
也况萃于一里乎和平里在邵武縣之南鄉里有危¶
<pb:KR4d0340_SBCK_094-2a>¶
氏上官氏黄氏上官氏尤盛自景祐至嘉定此三姓¶
擢進士第者二十餘人入太學預鄉試累累不絶書¶
起徒歩至顯官因而傳子孫為世家榜籍迭書衣冠¶
襲起者不可以數計也烏乎盛哉然以科目官職世¶
家定榮悴盛衰盖近世俗人之論吾聞古之君子所¶
謂没而不朽者不在是也上官氏對䇿熈寕不附新¶
法晚入元祐黨籍其子留守汴都不屈于虜而死二¶
公所立如此近于天下之善士矣豈特足以重吾里¶
哉先民有言誰謂華髙企其齊而既以自勉且　勉¶
里人¶
<pb:KR4d0340_SBCK_094-2b>¶
　　　送陳東¶
金華葉潛仲君子人也&KR0494;仕于撫予捧檄至焉始定¶
交後十年予從事廣西&KR0052;畧使府潛仲適漕幕嶺¶
外少公事多暇日予二人㳺釣吟奕必俱神厓&KR0017;洞¶
束緼育進唐鑱宋刻剜苔疾讀登巘放鶴俯湫呼龍¶
平生樂事莫如桂州時也既而余二人考舉及格同¶
日出嶺潛仲還婺予歸莆乃聞潛仲病卒悲夫尚忍¶
言之陳君子東潛仲客也忽携潛仲手鈔詩&KR0195;相訪¶
又出潛仲之子字天啓者詩十數首字畵句法遂逼¶
乃翁嗚呼潛仲可謂能教子矣東惓惓交&KR0105;語潛仲¶
<pb:KR4d0340_SBCK_094-3a>¶
平生輒忼慨涕下嗚呼潛仲可謂能取友矣昔人云¶
生子當如孫仲謀殆為天啓發也又云見元賔之所¶
與如見元賔殆為子東𤼵也¶
　　　劉圻父詩¶
余嘗病世之為唐律者膠攣淺易僒局才思千篇一¶
體而為派家者則又馳騖廣逺蕩棄幅足一嗅味盡¶
麻沙劉君圻父融液衆格自為一家短章有孔鸞之¶
麗大篇有鯤鵬之壮枯槁之中含腴澤舒肆之中富¶
揫歛非深于詩者不能也矧其貴山林賤城市視蝉¶
冕如布衣見朱門如蓬戸静定之言多躁動之意少¶
<pb:KR4d0340_SBCK_094-3b>¶
庶幾乎冲澹以自守遺佚而不怨者矣雖然文以氣¶
為主少銳老惰人莫不然世謂鮑昭江淹晚節才盡¶
予獨以氣為有惰而才無盡子美䕫州介甫鍾山以¶
後所作豈以老而惰哉余幼亦酷嗜&KR0010;月幾何顔髮¶
益蒼事物奪其外憂患攻其内耗亡銷鑠不復有一¶
字矣圻父幸在世故膠擾之外為事物&KR0104;患之所恕¶
養氣益充下語益妙它日余將求續集而&KR0026;老筆焉¶
　　　送髙上人¶
儒詆釋為夷教義理一也豈有華夷之辨哉吾聞身¶
毒罽賔諸國皆有城郭君民其法度教令雖不可得¶
<pb:KR4d0340_SBCK_094-4a>¶
而詳竊意其奨忠孝而禁悖逆大指無以異于中華¶
不然則其𩔖滅而國墟矣如世所𫝊賢沙黄檗之事¶
在人為悖子在物為梟獍非特中華之所禁固身毒¶
罽賔之王之所必誅者也凡釋皆宗釋迦彼以王子¶
之貴當國統之重不迯則不得去&KR0002;夫賢沙黄檗民¶
也不迯親亦可去既迯之又棄之又絶之視其親凍¶
餓轉死終不與粒飯匕藥噫其不識罪福甚矣髙上¶
人禪價重東南慨二師之被誣著論力辨痛先親之¶
暴露飛錫歸窆築&KR0268;母庵思親精舍焉國家之扵孝¶
子小則饋酒餼大則旌門閭奨之至矣然古今孝子¶
<pb:KR4d0340_SBCK_094-4b>¶
不多見民而孝世以為祥瑞矣釋而孝非祥瑞之尤¶
乎髙縣人也予縣人也将饋之酒餼髙齋素將請于¶
上而旌其閭髙無家烏乎吾無所用吾情矣於其行¶
姑書此附于西山先生贈卷之後¶
　　　陳敬叟集¶
寳慶初元余有民社之寄平生嗜好一切禁止專習¶
為吏勤苦三年邑無闕事而余成俗人矣然少走四¶
方狂名已出邑中騷人墨客如陳敬叟劉圻父游季¶
仙輩往往辱與之游主人詩律乆廢不復有一字常¶
命少史設筆硯觀衆賔賦永以為樂嘗評諸人之作¶
<pb:KR4d0340_SBCK_094-5a>¶
圻父得之夷淡而失之槁乾季僊得之深宻而失之¶
遲晦惟敬叟才氣清㧞力量宏放險夷濃淡深淺宻¶
疎各極其態不主一體至其為人曠達如列禦冦荘¶
周飲酒如阮嗣宗李太白筆札如谷子雲行草篆𨽻¶
如張顛李潮樂府如温飛卿韓致光余毎歎其所長¶
非復一事既觧錮墨歸卧山中五六年谿上故人獨¶
敬叟書問不絶其交&KR0105;又過人如此一旦緘其藁來¶
曰為我序之嗟夫余何足以知君哉追念昔者會集¶
諸君銳甚頗哀余衰猶能旗鼓助譟其旁今志氣銷¶
磨由衰至竭敬叟未知其然顧方援麾挑𢧐余逺避¶
<pb:KR4d0340_SBCK_094-5b>¶
之悲傷感慨殆如伏波曵足土室中矣嗟夫余何足¶
以序君哉敬叟名以荘榖城黄子厚之甥故其詩相¶
似云¶
　　　瓜圃集¶
近&KR0010;詩人惟趙章泉五言有陶阮意趙蹈中能為韋¶
體如永嘉詩人極力馳驟纔望見賈島姚合之籓而¶
巳余詩亦然十年前始自厭之欲息唐律專造古體¶
趙南塘不謂然其&KR0003;曰言意深淺存人胷懷不繫體¶
格&KR0002;氣象廣大雖唐律不害為黄鐘大吕否則手操¶
雲和而驚颷駭電猶隐隐絃撥間也余感其言而止¶
<pb:KR4d0340_SBCK_094-6a>¶
亡友翁應叟尤工律詩集中古體不一二見無乃與¶
余同病乎然観其送人去國之章有山人處士疎直¶
之氣傷時聞警之作有忠臣孝子微婉之義感知懐¶
友之什有俠客節士生死不相背負之意䖏窮而恥¶
𫝑利之合無責而任善𩔖之&KR0104;其言多有益世教凡¶
敖慢䙝狎閨情春思之𩔖無一字一句及之是豈可¶
以律詩而㮣少之耶盖應叟晚為洛學客㳺所至必¶
交其善士尤為西山真公所知其詩有自來矣既殁¶
數年子元孺始請余序其集夫作詩難序詩尤難小¶
序最古最受攻至朱文公始盡掃而去之而詩之義¶
<pb:KR4d0340_SBCK_094-6b>¶
自見詩之顯晦不在乎序之有無也決矣嗟乎作詩¶
者何人歟䲭鴞七月周公也棠棣召穆公也頌史克¶
也祈招祭公謀父也黍離大夫也皆古之聖賢也謂¶
小序不足以知古聖賢之意則有之矣至於寺人傷¶
䜛女子自誓蟋蟀譏儉碩鼠况貪與其他比興風刺¶
往往出於小夫賤𨽻之口涂之人猶知之而况子夏¶
孔門之髙弟衛宏漢世之名儒乎以髙弟名儒之學¶
問而有不能通匹夫匹婦之情性若余者其敢自謂¶
知朋友之意乎雖然交㳺三十年一死一生問其人¶
則曰未詳也問其詩則曰未達也其又可乎乃述所¶
<pb:KR4d0340_SBCK_094-7a>¶
見於篇首顧予文未必能重應叟之詩應叟之詩或¶
足以重余文也應叟名定别字安然瓜圃其自號云¶
　　　退庵集¶
自先朝設詞科而文字日趨於工譬錦工之機錦玉¶
人之攻玉極天下之組麗瑰羙國家大典冊必属筆¶
於其人焉然雜博傷正氣絺繪損自然其病乃在於¶
太上惟番易三洪筆力浩大不僒於記問不&KR0350;於體¶
式士之得其門者寡矣退庵居士陳公集文安公之¶
壻著名淳熈中某生晚不及識公得其遺文十五卷¶
讀之嘆曰是提孤軍與三洪對壘者夫文不能皆工¶
<pb:KR4d0340_SBCK_094-7b>¶
故曽子固劣于詩温公自言不習四六公儷語髙妙¶
殆天界不可學謂簡而逺近而深有味外之味古文¶
鍜錬精粹一字不可増損在人其禮法之士在兵其¶
節制之師歟某常恨古今詞人往往詞勝理華過實¶
公啟以包吕勉中司以東南民力竭規總餉書上内¶
相謂文人多託文以濟姦上執政謂貧賤&KR0104;戚非造¶
物之見厄其識度操守如是使公有言責必不受風¶
旨供副封掌封駮必不奉行中批内降代王言必不¶
擲筆而發名節掃地之嘆而年纔五十仕止提轄文¶
思院世未知公身没言立徃徃惜其不貴且夀此豈¶
<pb:KR4d0340_SBCK_094-8a>¶
足以論公歟初宻李公閩人其後徙浙嘗作研銘使¶
廣東者公之父也今以詩書禮樂帥江西者公之子¶
也奕葉顯融而浙中僑居茅竹数間僅通戸牖帥¶
貴而不忍改築曰吾先君之廬也於乎亦足以觀公¶
家法矣¶
　　　艾軒集¶
以言語文字行世非先生意也先生乾淳間大儒國¶
人師之朱文公于當世之學問有異同惟扵先生加¶
敬于時朝野語先生不以姓氏皆曰艾軒晚為中書¶
舍人中批某人賜出身除殿中侍御史先生封還曰¶
<pb:KR4d0340_SBCK_094-8b>¶
輕臺諫羞科目矣天子知先生決不奉詔改授工部¶
侍郎不拜而去其學問名節如此以言語文字行世¶
非先生意也然先生學力既深下筆簡嚴髙處逼檀¶
弓榖梁平處猶與韓並驅在時片簡&KR0215;字人巳貴重¶
今其存者如岣嶁之碑岐陽之鼓矣&KR0004;先生為布衣¶
巳&KR0018;重名後貴顯于朝爱先生者皆以晚節為&KR0104;¶
及　掖去國然后吕成公喜曰過江以來未有也烏¶
乎修而至于先生而前輩責偹之嚴如此則凡修而¶
未至于先生者其可以無日新之徳乎其可不畏晚¶
繆之譏乎向使先生希旨書行必更署不去為李嶠¶
<pb:KR4d0340_SBCK_094-9a>¶
為張説先生一奮其決遂為李籓為𡊮高義利萌于¶
一念芳臭分於千載故余讀先生之書重有感焉先¶
生没六十年㣲言散軼復齋陳公某所序者僅十之¶
二三外孫方之泰訪求裒拾彚為二十卷勤於李漢¶
趙徳矣東陽范侯鎔欲鋟梓㑹迫上印不克就毗陵¶
張侯友乃緒而成之余二大父實率郷人以事先生¶
者也序非通家子弟責乎敬不敢辭¶
　　　野谷集(趙漕汝鐩)¶
古人之詩大篇短章皆工后人不能皆工始以一聨¶
一句擅名頃趙紫芝諸人尤尚五言律體紫芝之言¶
<pb:KR4d0340_SBCK_094-9b>¶
曰一篇幸止有四十字更增一字吾末如之何矣其¶
　言如此以余所見詩當由豐而入約先約則不能¶
豐矣自廣而趨狹先狹則不能廣矣鴟鴞七月詩之¶
　皆極其節奏變態而能止顧一切束以四十字¶
乎明翁詩兼衆體而又徧行吳楚百粤之地眼力既¶
髙筆力益放卷中歌行跌宕頓挫剸蛟縛虎手也及¶
歛為五七言則又妥帖麗宻若唐人鍛鍊之作訂其¶
品自元和大厯遡于建安黄初者也余舊聞明翁工¶
詩之尤自珍閟數出鄙語挑戰明翁終閉壁不出及¶
歸后村明翁自番禺鈔新舊藁見&KR0009;嗟乎余㓜交明¶
<pb:KR4d0340_SBCK_094-10a>¶
翁白首始見其詩盖其深厚不事衒鬻立身行已皆¶
然不獨於詩然也余毎自謂粗知明翁今思昔之知¶
明翁者淺矣余知明翁而明翁不輕示余如此詎肻¶
為不知者出哉野谷明翁别墅余在郡日淺未及往¶
㳺而去此一卷詩最佳未寄園丁四十韻尤高妙¶
　　　賈仲穎詩¶
永嘉多詩人四&KR0149;之中余僅識翁趙四&KR0149;之外余所¶
不及識者多矣賈君仲頴余所未及識者之一也君¶
生風雅之國為社友所推不問可知其詩矣趙譏道¶
徳嘉兄弟人物如璧君與之友又可知其人焉賈氏¶
<pb:KR4d0340_SBCK_094-10b>¶
自太傅爲西漢文詞之宗至以詩名於盛唐島鳴于¶
晚唐君豈其苗裔歟觀其大篇氣力雄㧞音節頓挫¶
吊湘賦　之遺五七言如燈花寒影裏詩句雨聲中¶
如盡開窗户容秋月徧倚闌干看晚山舍人司倉得¶
意句也君雖不遇以死子嗣其業以行藝于鄉信矣¶
賈氏之多才子耶¶
　　　水木清華詩¶
平海軍節度推官&KR0550;事之西有泉有梅肅翁采昔人¶
詩語以水木清華扁其齋寓士同僚從而詩之者&KR0002;¶
干人余病痺不出户限既不能越邑從君㳺詩律久¶
<pb:KR4d0340_SBCK_094-11a>¶
廢呻吟絫月又不能就一字惟古詩有大序有小序¶
蘭亭詩右軍為序桃李園詩太白為序石鼎聨句退¶
之為序聚衆作而一人序之其來舊矣傳曰木水之¶
有夲原肅翁之有本原者乎然則孰為本肅翁以詞¶
賦魁天下集英對策第四而無務色無驕志小心問¶
學謙虚求益此本也孰為原夫泉民俗富饒賈胡走¶
集之地仕者鮮不染指肅翁居其間獨不為珠犀㸃¶
涴此原也本盛則末華原澄則流清盖清者可以範¶
俗華者可以餙治矣¶
　　　張尚書集¶
<pb:KR4d0340_SBCK_094-11b>¶
國朝用人尤嚴資格乾淳間天子益厭拘攣稍于科¶
舉之外擢士張公栻魏公掞之以&KR0052;行進韓公元吉¶
王公拒劉公孝韙陸公㳺以文章用其餘起山林¶
遺逸由故家子弟遇合光顯者不可殫絶故户部尚¶
書傃齋張公盖當時親擢之一也公之學授於家庭¶
又所交皆天下賢俊而仕當朝廷極盛之時故其詩¶
冲澹和平可荐之郊廟非如孟郊賈島鳴其窮愁而¶
已牋奏潤温麗縟可施之典冊非如陳琳阮瑀工于¶
書檄而已在上前論議或累牘或數語詳而貫于理¶
簡而周於事鑿鑿乎有用之言也初公在州縣故相¶
<pb:KR4d0340_SBCK_094-12a>¶
正獻公陳公鄭卿景望趙卿徳荘争以文墨薦及後¶
宫達更以才業顯為漕總為司農太府為版曹長貳¶
皆金穀要劇之任考其奏篇如論坊&KR0163;額重和賈價¶
髙又欲取郡縣十年以來創増之賦剗除復舊晚牧¶
婺州遂以蠲租&KR0018;謗於是提卷而作曰此固文靖之¶
心法而張氏之世徳歟彼以文譽公者特見其外尔¶
至以才稱公者亦豈足以知其内哉莆田使君公之¶
孫也詞學亢宗如雅餙吏既修泮官刋艾軒集乃取¶
家集而併傳焉詩曰惟其有之是以似之公可謂能¶
似文靖矣使君可謂能似公矣某先君子嘗㳺公父¶
<pb:KR4d0340_SBCK_094-12b>¶
子之門使君有命曰吾子冝序先集某敬拜曰諾¶
　　　王南卿集¶
余發番禺送者系路秋暑猶在宿醒未觧坐舟中如¶
炊甑偶得順風張㠶伸首蓬外紫翠揷空舟人曰羅¶
浮山也意稍舒豁明日縣尹王旦携其先大夫義豐¶
公遺文五卷示余讀之終編涣然如甘露之蠲渇洒¶
然如清泉之濯垢也可謂能言之流矣盖公之言曰¶
　惡蹈襲其妙在于能變惟淵源者得之豈惟文哉¶
議論亦然故公之諸文變態無窮不主一體論事必¶
　古今㩀義理不祖舊&KR0003;詩高處逼陵陽茶山四六¶
<pb:KR4d0340_SBCK_094-13a>¶
　　不減汪綦如王景文集序酹文雖歐公於子美¶
曼卿不能加矣謂中興頌異於仲尼諱魯之義謂歸¶
來辭作於劉裕簒晉之先世而同結而不敢異譽潜¶
而失其實者所未知也公㐮敏諸孫常自称將種南¶
宫對策乞都建業零陵封事論一馬可贍五兵冝罷¶
㩁馬晚守濠梁請復曹瑋万田修种世衡謝法而仕¶
止一麾朱文公嘗嘆公之材畧已所不及而不盡用¶
世必有任其責者余讀公之文悲公之志乃取文公¶
之語冠之編端以行于世且以慰公之子焉公名阮¶
字南卿義豐所居山名¶
<pb:KR4d0340_SBCK_094-13b>¶
　　　石塘閑話¶
六紀百詩寒齋𫠦著捴曰石塘閑話盖大&KR0010;五千餘¶
軸傳燈千七百人精英骨髄盡在是矣然佛學起扵¶
六&KR0052;諸子之後其&KR0003;奇特孤行于天地間有何不可¶
至李習之柳子厚稍引易論語荘列之書以印證之¶
此乃儒者不能自求守附于佛非佛之不能自立求¶
助于儒也余聞佛之妙在于離言語䖏拈花靣壁豈¶
有句義可詮註哉其後話頭百千則語録五車亦大¶
繁矣夫方書不為扁鵲設圖訣不為變秋設泥方凡¶
醫也按圖&KR0672;棋也善讀寒齋書者更髙著眼目¶
<pb:KR4d0340_SBCK_094-14a>¶
　　　竹溪詩¶
唐文人皆能詩柳尤髙韓尚非本色迨本朝則文人¶
多詩人少三百年間雖人各有集集各有詩詩各自¶
為體或尚理致或負材力或逞辨博少者千篇多至¶
萬首要皆&KR0052;義策論之有韻者爾非詩也自二三鉅¶
儒及十數大作家俱未免　此病乾淳間艾軒先生¶
始好深湛之思加煆煉之功有&KR0052;&KR0010;累月繕一章未¶
就者盡平生之作不數卷然以約敵繁宻勝疎精揜¶
粗同時惟吕太史賞重不知者以為遲晦盖先生一¶
傳為網山林氏名亦之字學可再傳為樂軒陳氏名¶
<pb:KR4d0340_SBCK_094-14b>¶
藻字元潔三傳為竹溪詩此其師槁乾中含華滋蕭¶
散中藏嚴宻窘狹中見紆餘當其撚鬚搔首也摉索¶
如𧰼罔之求珠斵削如巨靈之施鑿&KR0052;緯如鮫人之¶
織綃及乎得手應心也簡者如蟲魚小篆之古恊者¶
如韶鈞廣樂之奏偶者如雄雌二劍之合天下後世¶
誦之曰詩也非&KR0052;義策論之有韻者也初艾軒没門¶
人散或更名它師獨網山樂軒篤守舊聞窮死不悔¶
竹溪方有盛名而一飲啄不忘樂軒廟祀之墓祭之¶
其師友之際如此詩直其土苴耳余少亦苦吟後避¶
謗且　禍遂廢不為然意根除剗乆而未盡晚見¶
<pb:KR4d0340_SBCK_094-15a>¶
竹溪之詩歎曰吾詩可結局矣竹溪林氏名希逸字¶
淵翁與綱山樂軒俱福清人余與艾軒俱莆田人¶
　　　王子文詩¶
古詩皆切于世教訏謨定命逺猶辰告大臣之言也¶
敬之敬之命不易哉諫臣之言也之子于征有聞無¶
聲將率之言也豈弟君子民之父母君國子民之言¶
也禹之訓臯陶之歌周公之詩大率達而在上者之¶
作也謂窮乃工詩自唐始而李杜為尤窮而最工者¶
然甫舊諫官白亦詞臣豈必皆寠主　人飢餓而鳴¶
哉潛齋年未四十導宻旨班列卿使　内牧潛藩言¶
<pb:KR4d0340_SBCK_094-15b>¶
議風旨聞天下不以詩自名余得其詩讀之本學術¶
隆師友攀忠賢絀邪　愛君如愛親&KR0104;民如&KR0104;已合¶
于詩人之所謂六義者盖江湖草野之士白首專攻¶
不過得數十百篇潛齋方有權位竊意豐于彼者必嗇¶
于此而其詩至二十卷又皆粹美無疵閒雅有味詎¶
可以常情測度哉抑余有恨焉爲　樵川也¶
豈白爾遂無作乎將靳固不以示人乎昔廬陵半山¶
二公愈貴愈顯其詩愈肆巋然爲吾　祖潛齋其盡¶
發閟藏&KR0145;樵川以後藳鋟𫝊之無使異日觀者嘆曰¶
陳簡齋自大用後不復有詩潛齋當不以余言爲僭¶
<pb:KR4d0340_SBCK_094-16a>¶
也¶
　　　趙寺丞和陶詩¶
自有詩人以來惟阮嗣宗陶淵明自是一家譬如景¶
星慶雲醴泉靈芝雖天地間物而天地亦不能使之¶
常有也然嗣宗跌蕩棄禮矜法傲犯世患晚為勸進¶
表以求容志行掃地反累其詩淵明多引典訓居然¶
名教中人終其身不踐二姓之庭未嘗諧世而世故¶
不能害人物髙勝其詩遂獨歩千古唐詩人最多惟¶
韋柳其遺意李杜雖大家数使為陶體則不近矣本¶
朝名公者或追和其作極不過一二篇坡公以盖代¶
<pb:KR4d0340_SBCK_094-16b>¶
之材乃徧用其韻今松軒趙侯復盡和焉出牧吾州¶
袖以教余退而讀之見其揫歛之中有開拓簡淡之¶
内出奇偉藏大功於樸寄大辨于訥容止音節不辨¶
其孰為&KR0278;孟孰其孫叔也可謂善學淵明者矣客難¶
余曰昔坡公和篇初出潁濵獨云淵明不肯束帶見¶
督郵子瞻既辱于世欲以晚節自擬淵明誰其信之¶
今吾子推趙配陶將毋與潁濱異耶余曰坡公和陶¶
于老夫坎𡒄之餘趙侯和陶于盛壮顯融之日夫如¶
是則知貴其身而求乎内矣貴其身者必重名節求¶
乎内者必&KR0127;外物其去淵明何逺之有潁濵復出不¶
<pb:KR4d0340_SBCK_094-17a>¶
易吾言矣¶
　　　趙虚齋注荘子内篇¶
往&KR0010;水心葉公講學析理多異先儒習學記言初出¶
南塘趙公書扺余曰葉猶是同中之異如某則直異¶
耳余駭其言而未見其書也端平初余爲玉牒所主¶
簿趙爲卿攝郎右銓趙爲侍郎朝夕相親稍窺平生¶
論著于書易皆出新義雖伊洛之&KR0003;不苟隨惟詩與¶
朱子同且語余曰莆人惟鄭漁仲善讀書子可&KR0071;之¶
勿爲第二流人鄭名樵所謂夾漈先生者余謝不敢¶
當方欲盡傳其書俄皆去國矣耆雋凋落舊聞益荒¶
<pb:KR4d0340_SBCK_094-17b>¶
太常博士鄭君&KR0212;叟道莆為余言虚齋趙公方為諸¶
經作傳余固厚公以書叩問公答云云大指多與南¶
塘合然靳固未肯輕出曰出之將駭一世矣余既老¶
病無復四方之役常恨不得挾冊以從公㳺一日于¶
親友家得公所作逍遥逰觧盡黜旧注自成一家¶
以数明理以理㫁疑如巧厯然起一筭子而千&KR0010;之¶
日可知如國棋然下一冷着而滿盤之子皆活納而¶
辨簡而盡心竊歎伏遂從公求得内篇求㫖而傳録¶
焉余少亦嗜此書至是悟而笑曰許多年在郭象雲¶
霧中乃今彷彿見蒙叟户庭矣又悟世儒箋傳之學¶
<pb:KR4d0340_SBCK_094-18a>¶
皆随聲接響按模出墼爾如水心南塘如虚齋乃可¶
謂之善學因漆園之書以推它官其髙妙精詣切于¶
世用抑又可知也昔南塘自以其易學講干旃厦公¶
行矣扈蹕甘泉開卷邇英其盡取諸書獻之　乙覧¶
列之學官與天下共之毋徒藏名山而俟來哲也¶
　　　唐五七言絶句¶
野䖏洪公編唐人絶句僅萬首有一家數百首並取¶
而不遺者亦有復出者冝其但取唐人文集　説令¶
人抄𩔖而成書非必有所&KR0708;取也余家童子初入塾¶
始遺五七言各百首口授之切情詣理之作匹¶
<pb:KR4d0340_SBCK_094-18b>¶
女不棄也否則巨人作家不録也惟李杜當别論童¶
子請曰昔杜牧譏元白誨&KR0075;今所取多　情春思宫¶
怨之什然乎余曰詩大序曰發乎情性止乎禮義古¶
今詩至是而止夫發乎性情者天理不容泯止乎禮¶
義者聖筆不能刪也小子識之¶
　　　本朝五七言絶句¶
唐絶句詩選成童子復以本朝詩為請余曰茲事尤¶
難楊劉是一格歐蘇是一格黄陳是一格一難也以¶
大家数掩羣作以鴻筆兼衆體又一難也黄趙公¶
常欲編本朝詩輙止其意深矣余病眊舊讀不能盡¶
<pb:KR4d0340_SBCK_094-19a>¶
記家藏前人文集苦不名里中故家書𩔖散落不可¶
借暇日姑取所嘗記誦南渡前五七言亦各百首授¶
童子或曰本朝理學古文髙出前代惟詩視唐似有¶
愧色余曰此謂不能言者也其能言者豈惟不愧于¶
唐盖過之矣¶
　　　中興五七言絶句¶
客問余曰吕氏文鑑起建隆迄宣靖何也曰炎紹而¶
後大家數尤盛于汴都其人非朝延之公卿即交㳺¶
之祖父並存則不勝記誦之繁精練則未免遺落之¶
恨去取之際難哉客曰子選本朝絶句亦此意乎曰¶
<pb:KR4d0340_SBCK_094-19b>¶
固也客曰昔人有言唐文三變詩然亦故有盛唐中¶
唐晚唐之體晚唐且不可廢奈何詳汴都而畧江左¶
也余矍然起謝曰君言有理乃取中興以後諸篇五¶
七言各𨕖百首内五言最難工前𨕖猶有未滿人意¶
者此編則一一精善矣窮鄉無借書處所見　取¶
狹可恨惟此一條爾至于江湖諸人約而在下姜䕫¶
劉翰趙蕃師秀徐照之流自當别選客曰文鑑可併¶
續乎余曰以俟君子¶
後村先生大全集卷之九十四¶
