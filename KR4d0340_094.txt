# -*- mode: mandoku-view -*-
#+TITLE: 後村集
#+DATE: 2015-09-23 10:24:54
#+PROPERTY: LASTPB  <md:KR4d0340_SBCK_016-1a>
#+PROPERTY: JUAN 94


　序
　　　甲申同班小録序
合天下選人至多也合天下京秩至少也以至少之數
待至多之求難矣况夫修為繫乎人遇合繫乎天在
人者可勉而在天者不可徼也噫愈難矣蘇明允有言
莅官六七考求舉五六人誰不能者病其法之易也然
<pb:KR4d0340_WYG_023-1b>
自明允為此言幾二百年士大夫未有以改官為易者
何也盖慶厯以來薦舉之制加宻矣敏者十年滯者或
三四十年而後得與扵嵗引之數夫惟選之遴故賢路
通得之難故人情勸試之乆故民事練由今之法足矣
烏得尚膠前論哉嘉定甲申春上臨軒引陳誠之等故
事有題名小錄因而著其説扵篇首以侈上恩勵同志
云
　　　和平志序(代人/)
<pb:KR4d0340_WYG_023-2a>
舉一世所共榮者曰科目曰官職曰世家而已然¶是三
者絶續晦顕常不可必其或緜延一二百載絶而復續
晦而復顯則通天下以為罕見矣夫舉一世所共榮通
天下所罕見而萃扵一州一邑謂之甚盛可也况萃扵
一里乎和平里在邵武縣之南鄉里有危氏上官氏黄
氏上官氏¶尤盛自景祐至嘉定此¶三姓擢進士第者二
十餘人入太學與鄉賦纍纍不絶書起徒歩至顯宦因
而傳子孫為世家榜籍迭書衣冠襲起者不可以數計
<pb:KR4d0340_WYG_023-2b>
也烏虖盛哉然以科目官職世家定榮悴盛衰盖近世
俗人之論吾聞古之君子所謂¶歿而不朽者不在是也
上官氏對䇿熈寜不附新¶法晚¶入<md:KR4d0340_SBCK_039-17a>¶元祐黨籍其子留守
汴都不屈扵敵而死二公所立如此近扵天下之善士
矣豈特足以重吾里哉先民有言誰謂華髙企其齊而
既以自勉且勉里人
　　　送陳子東序
金華葉潜仲¶君子人也曩仕扵撫予捧檄至焉始定交
<pb:KR4d0340_WYG_023-3a>
後十年予從事廣西經畧使府潜仲適佐漕幕嶺外少
公事多暇日予二人㳺釣吟奕必俱神崖鬼洞束緼盲
進唐鑱宋刻剜苔疾讀登巘放鶴俯湫呼龍平生樂事
莫如桂州時也既而予二人考舉及格同日出嶺潜仲
還婺予歸莆乃聞潜仲病卒悲夫尚忍言哉陳君子東
潜仲客也忽攜潜仲手鈔詩巻相訪又出潜仲之子字
天啓者詩十數首字畫句法遂逼乃翁嗚呼潜仲可謂
能敎子矣子東惓惓交誼語潜仲平生輒忼慨涕下烏
<pb:KR4d0340_WYG_023-3b>
虖潜仲可謂能取友矣昔人云生子當如孫仲謀殆為
天啓發也又云見元賔之所與如見元賔殆為子東發
也
　　　劉圻父詩序
余嘗病世之為唐律者膠攣淺易窘局才思千篇一體
而為𣲖家者則又馳騖廣逺蕩棄幅尺一嗅味盡麻沙
劉君圻父融液衆格自為一家短章有孔鸞之麗大篇
有鯤鵬之壯枯槁之中含腴澤舒肆之中寓揫斂非深
<pb:KR4d0340_WYG_023-4a>
扵詩者不能也矧其貴山林賤城市視蟬冕如布衣見
朱門如蓬戸静定之言多躁動之意少庶幾乎冲淡以
自守遺佚而不怨者矣雖然文以氣為主少銳老惰人
莫不然世謂鮑昭江淹晚節才盡余獨以為氣有惰而
才無盡子美䕫州介甫鍾山以後所作豈以老而惰哉
余幼亦酷嗜嵗月幾何顔髮益蒼事物奪其外憂患攻
其内耗亡銷鑠不復有一字矣圻父幸在世故膠擾之
外為事物憂患之所恕養氣益充下語益妙它日余将
<pb:KR4d0340_WYG_023-4b>
求續集而觀老筆焉
　　　送高上人序
儒詆釋為異端義理一也豈有異同之辨哉吾聞身毒
天竺諸國皆有城郭君民其法度敎令雖不可得而詳
竊意其奨忠孝而禁悖逆大指無以異扵中華不然則
其類滅而國墟矣如世所傳賢沙黄檗之事在人為悖
在物為獍非特中華之所禁固身毒天竺之王之所
必誅者也凡釋皆宗釋迦彼以王子之貴當國統之重
<pb:KR4d0340_WYG_023-5a>
不逃則不去若夫賢沙黄檗民也不逃親亦可去既逃
之又棄之又絶之視其親凍餓轉死終不與粒飯匕藥
噫其不識罪福甚矣高上人禅價重東南慨二師之被
誣著論力辨痛先親之暴露飛錫歸窆築慈母菴思親
精舍焉國家之扵孝子小則饋酒餼大則旌門閭奬之
至矣然古今孝子不多見民而孝世以為祥瑞矣釋而
孝非祥瑞之尤乎髙縣人也予縣令也將饋之酒餼髙
齋素將請扵上而旌¶其閭髙無家烏虖吾無所用一情
<pb:KR4d0340_WYG_023-5b>
矣扵其行姑書之附扵西山先生贈巻之¶後¶
　　　陳敬叟集序
寳慶初元余有民社之寄平生嗜好一¶切禁止專習為
吏勤苦三年邑無闕事而吾成俗人矣然少走四方狂
名已出邑中騷人墨客如陳敬叟劉圻父㳺季僊輩徃
徃辱與之㳺主人乆廢詩律不復有一字常命小吏設
筆硯觀衆賔賦詠以為¶樂嘗評諸人之作圻父得之夷
淡而失之槁乾季僊得之深宻而失之遲晦惟敬叟才
<pb:KR4d0340_WYG_023-6a>
氣清拔力量宏放險夷濃淡深淺疎宻各極其態不主
一體至其為人曠逹如列禦宼莊周飲酒如阮嗣宗李
太白筆札如谷子雲行草篆隸如張顛李潮樂府如温
飛卿韓致光余每嘆其所長非復一事既解銅墨歸卧
山中五六年谿上故人獨敬叟書問不絶其交誼又過
人如此一旦緘其藁來曰為我序之悲夫余何足以知
君哉追念昔者㑹集諸君銳甚頗哀余衰猶能鼓旗助
譟其旁今志氣銷磨由衰至竭敬叟未知其然顧方援
<pb:KR4d0340_WYG_023-6b>
麾挑戰余逺望之悲傷感慨殆如伏波¶曵足土室中矣
嗟夫余何足以知君哉敬叟名以荘榖城黄子厚之甥
故其詩酷似<md:KR4d0340_SBCK_039-17b>¶云
　　　𤓰圃集序
近嵗詩人惟趙章泉五言有陶阮意趙蹈中能為韋體
如永嘉諸人極力馳驟纔望見賈島姚合之藩而已余
詩亦然十年前始自厭之欲息唐律專造古體趙南塘
不謂然其説曰意言深淺存人胸懐不繋體格若氣象
<pb:KR4d0340_WYG_023-7a>
廣大雖唐律不害為黄鍾大吕否則手操雲和而驚颷
駭電猶隠隠絃撥間也余感其言而止亾友翁應叟尤
工律詩集中古體不一二見無乃與余同病乎然觀其
送人去國之章有山¶人處士疎直之氣傷時聞警之作
有忠臣孝子微婉之義感知懐友之什有俠客節士生
死不相背負之意處窮而恥勢利之合無責而任善類
之憂其言多有益世敎凡傲慢䙝狎閨情春思之類無
一字一句及之是豈可以律詩而槩少之耶盖應叟晩
<pb:KR4d0340_WYG_023-7b>
為洛學客㳺所至必交其善士尤為西山真公所知其
詩有自來矣既沒数年子元孺始請余序其集夫作詩
難序詩尤難小序最古最受攻至朱文公始盡掃而去
之而詩之義自見詩之顯晦不在乎序之有無也决矣
嗟乎作詩者何人歟鴟鴞七月周公也棠棣召穆公也
駉史克也祈招祭公謀父也黍離周大夫也皆古之聖
賢也謂小序不足以知古聖賢之意則有之矣至扵寺
人傷讒女子自誓蟋蟀譏儉碩䑕况貪與其它比興風
<pb:KR4d0340_WYG_023-8a>
刺往往出扵小夫賤隸之口塗¶之人¶猶知之而况子夏
孔門之高弟衛宏漢世之名儒乎<md:KR4d0340_SBCK_039-18a>¶以高弟名儒之學問
而不能通匹夫匹婦之情¶性若余者其敢自謂¶知朋友
之意乎雖然交㳺三十年一¶死<md:KR4d0340_SBCK_040-1a>¶一生問其人則曰未詳
也問其詩則曰未逹也其又可乎乃述所見扵篇首顧
余文未必能重應叟之詩或足以重余文也應叟名定
别字安然𤓰圃其自號云
　　　退菴居士集序
<pb:KR4d0340_WYG_023-8b>
自先朝設詞科而文字日趨扵工譬錦宫之機錦玉人
之攻玉極天下之組麗瑰美國家大典册必屬筆於其
人焉然雜博傷正氣絺繪損自然其病乃在扵太工惟
番易三洪筆力浩大不窘扵記問不縛扵體式士之得
其門者寡矣退菴居士陳公某文安公之婿著名淳熈
中某生晩不及識公得其遺文十五巻讀之嘆曰是提
孤軍與三洪對壘者夫文不能皆工故曽子固劣扵詩
温公自言不習四六¶公儷語髙妙殆天畀不可學詩¶簡
<pb:KR4d0340_WYG_023-9a>
而逺近而深有味外之味古文鍛錬精粹一字¶¶¶不可増
損<md:KR4d0340_SBCK_040-2a>¶在人其禮法之士在兵其節¶制之師歟某¶常恨古今
詞人<md:KR4d0340_SBCK_040-4b>¶往往詞勝理<md:KR4d0340_SBCK_040-5a>¶華過實公啓以包吕勉¶¶中司¶¶以<md:KR4d0340_SBCK_040-14b>¶東南
民力竭規總餉書上内相謂文人多托文以濟姦上執
政謂貧賤憂戚非造物之見厄其識度操守如是使公
有言責必不受風㫖供副封掌封駁必不奉文中批内
降代王言必不擲筆而發名節掃地之歎年纔五十仕
止提轄文思院世未知公身沒言立往往惜其不貴且
<pb:KR4d0340_WYG_023-9b>
夀此豈足以論公歟初宻學公閩人其後徙浙嘗作研
銘使廣東者公之父也今以詩書禮樂帥江西者公之
子也奕葉顯榮而浙中僑居茅竹數間僅通户牖帥鼎
貴而不忍改築曰吾先君子之廬也嗚呼亦足以觀公
家法矣
　　　艾軒先生集序
以言語文字行世非先生意也先生乾淳間大儒國人
師之朱文公扵當世之學間有異同惟扵先生加敬扵
<pb:KR4d0340_WYG_023-10a>
時朝野語先生不以姓氏而曰艾軒凡為中書舍人中
批某人賜出身除殿中侍御史先生封還曰輕臺諌羞
科目矣天子知先生决不奉詔改授工部侍郎不拜而
去其學問名節如此以言語文字行世非先生意也然
先生學力既深下筆簡嚴髙處逼檀弓榖梁平處猶與
韓並驅在時片簡隻字人已貴重今其存者如岣嶁之
碑岐陽之鼔矣初先生為布衣已負重名後貴顯於朝
愛先生者皆以晚節為憂及西掖去國然後吕成公喜
<pb:KR4d0340_WYG_023-10b>
曰過江以來未有也烏虖修而至扵先生而前輩責備
之嚴如此則凡修而未至扵先生者其可以無日新之
徳乎其可不畏晚繆之譏乎向使先生希㫖書行必根
著不去為李嶠為張說先生一奮其袂為李藩為袁髙
義利萌扵一念芳臭分扵千載故余讀先生之書重有
感焉先生沒六十年微言散軼復齋陳公某所序者僅
十二三外孫方之泰訪求裒拾彚為二十巻勤扵李漢
趙徳矣東陽范侯鎔欲鋟梓會廹上印不克就毗陵張
<pb:KR4d0340_WYG_023-11a>
侯友乃緒而成之余二大父實率鄉人以事先生者也
序非通家弟子責乎敬不敢辭
　　　野谷集序(趙漕/汝鐩)
古人之詩大篇短章皆工後人不能皆工始以一聫半
句擅名頃趙紫芝諸人尤尚五言律體紫芝之言曰一
篇幸止有四十字更増一字吾末如之何矣其精苦如
此以余所見詩當繇豐而入約先約則不能豐矣鴟鴞
七月詩之宗祖皆極其節奏變態而後止顧一束以四
<pb:KR4d0340_WYG_023-11b>
十字可乎明翁詩兼衆體而又徧行吳楚百粤之地眼
力益髙筆力益放巻中歌行跌宕頓挫剸蛟縛虎手也
及斂為五七言則又妥貼麗宻若唐人鍛鍊之作訂其
品自元和大厯遡扵建安黄初者也余舊聞明翁工詩
而尤自珍閟數出鄙語挑戰明翁終閉壁不出晚歸後
村明翁自番禺鈔新舊稿見寄嗟乎余幼交明翁白首
始見其詩盖其深厚不自&KR0247;鬻立身行已皆然不獨扵
詩然也余毎自謂粗知明翁今思昔之知明翁者淺矣
<pb:KR4d0340_WYG_023-12a>
余知明翁而明翁不輕示余如此詎肯為不知者出哉
野谷明翁别墅余在郡日淺未及徃㳺而去此一巻詩
最佳末寄園丁四十韻尤髙妙
　　　賈仲頴詩序
永嘉多詩人四靈之中余僅識翁趙四靈之外余所不
及識者多矣賈君仲頴余所未及識者之一也君生風
雅之國為社友所推不問可知其詩矣趙幾道王徳嘉
兄弟人物如璧君與之友又可知其人焉賈氏自太傅
<pb:KR4d0340_WYG_023-12b>
為西漢文詞之宗至以詩名於盛唐島鳴扵晚唐君豈
其苖裔歟觀其大篇氣力雄拔音節頓挫弔湘賦鵩之
遺五七言如燈花寒影裏詩句雨聲中如盡開牕户容
秋月徧倚闌干看晚山舍人司倉得意句也君雖不遇
以死子嗣其業以行藝貢扵鄉信矣賈氏之多才子也
耶
　　　水木清華詩序
平海軍節度推官聴事之西有泉有梅肅翁采昔人詩
<pb:KR4d0340_WYG_023-13a>
語以水水清華扁其齋寓士同僚從而詩之者若干人
余病痺不出户限既不能越邑從君游詩律乆廢呻吟
纍月又不能就一字惟古詩有大序有小序蘭亭詩右
軍為序桃李園詩太白為序石鼎聨句退之為序聚衆
作而一人序之其來舊¶矣傳曰水木之有本原肅翁其
有本原者乎然則孰為本肅翁以詞賦魁天下集英對
第四而無矜色無驕志小心問學謙虛求益此本也孰
為原夫泉民俗富饒商賈走集之地仕者鮮不染指肅
<pb:KR4d0340_WYG_023-13b>
翁居其間獨不為珠犀㸃染此原也本盛則末華原澄
則流清盖清者可以範俗華者可以飾治云
　　　張尚書集序
國朝用人尤嚴資格乾淳間天子益厭拘攣稍扵科舉
之外擢士張公栻魏公掞之以經行進韓公元吉王公
秬劉公孝韙陸公游以文章用其餘起山林遺逸由故
家子弟遇合光顕者不可殚紀故户部尚書傃齋張公
盖當時親擢之一也公之學授扵家庭又所交皆天下
<pb:KR4d0340_WYG_023-14a>
賢雋而仕當朝廷極盛之時故其詩冲淡和平可薦之
郊廟非如孟郊賈島鳴其窮愁而已牋奏温潤麗縟可
施之典册非如陳琳阮瑀工扵書檄而已在上前議論
或累牘或数語詳而貫扵理簡而周扵事鑿鑿乎有用
之言也初公在州縣故相正獻陳公鄭卿景望趙卿徳
莊争以文墨薦及後宦逹更以才業顯為漕總為司農
太府為版曹長貳皆金榖要劇之任考其奏篇如論坊
場額重和買價高又欲取郡縣十年以來創増之賦剗
<pb:KR4d0340_WYG_023-14b>
除復舊晚牧婺州遂以蠲租賦殿扵是掩巻而作曰此
固文靖之心法而張氏之世徳歟彼以文譽公者特見
其外爾至以才稱公者亦豈足以知其内哉莆田使君
公之孫也詞學充宗儒雅飾吏既修泮宫刋艾軒集迺
取家集而併傳焉詩曰惟其有之是以似之公可謂能
似文靖矣使君可謂能似公矣某先君子嘗㳺公文子
之間使君有命曰吾子宜序先集某敬拜曰諾
　　　王南卿文集序
<pb:KR4d0340_WYG_023-15a>
余發番禺送者系路秋暑猶在宿酲未解坐舟中如炊
甑偶得順風張㠶伸首篷外紫翠插空舟人曰羅浮山
也意稍舒豁明日縣尹王旦攜其先大夫義豐公遺文
五巻示余讀之終篇渙然如甘露之蠲渇洒然如清泉
之濯垢也可謂能言之流矣盖公之言曰文惡蹈襲其
妙在扵能變惟淵源者能之豈惟文哉議論亦然故公
之諸文變態無窮不主一體論事必攷古今據義理不
祖舊說詩髙處逼陵陽茶山四六佳者不减汪綦如王
<pb:KR4d0340_WYG_023-15b>
景文集序酹文難歐陽於子美曼卿不能加矣謂中興
頌異於仲尼諱魯之義謂歸來詞作扵劉裕簒晋之先
世之同結而不敢異譽潜而失其實者所未知也公襄
敏諸孫常自稱將種南宫對䇿乞都建業零陵封事論
一馬可贍五兵宜罷𣙜馬晩守濠梁請復曹瑋方田修
种世衡射法而仕止之一麾朱文公嘗歎公之才畧已
所不及而不盡用世必有任其責者余讀公之文悲公
之志乃取文公語冠之篇端以行扵世且以慰公之子
<pb:KR4d0340_WYG_023-16a>
焉公名阮字南卿義豐所居山名
　　　石塘閒語序
六記百詩寒齋所著總曰石塘閒語盖大藏五千餘軸
傳燈千七百人精英骨髄盡在是矣然佛學起扵六經
諸子之後其說竒特孤行扵天地間有何不可至李習
之栁子厚稍引易論語荘列之書以印証之此乃儒者
不能自守求附扵佛非佛之不能自立求附扵儒也余
聞佛之妙在扵離言語處拈花面壁豈有句義可詮註
<pb:KR4d0340_WYG_023-16b>
哉其後話頭百千則語録五車亦太繁矣夫方書不為
扁鵲設圖訣不為奕秋設泥方凡醫也按圖低棋也善
讀寒齋書者更髙著眼目
　　　竹溪詩序
唐文人皆能詩栁尤髙韓尚非本色迨本朝則文人多
詩人少三百年間雖人各有集集各有詩詩各自為體
或尚理致或負材力或逞辨博少者千篇多者萬首要
皆經義䇿論之有韻者爾非詩也自二三鉅儒及十数
<pb:KR4d0340_WYG_023-17a>
大作家俱未免此病乾淳間艾軒先生始好深湛之思
加煅鍊之功有經嵗累月繕一章未就者盡平生所作
不數巻然約敵繁宻勝踈精揜粗同時惟吕太史重之不
知者以為遲晦盖先生一傳為網山林氏名亦之字學
可再傳為樂軒陳氏名藻字元潔三傳為竹溪詩比其
師槁乾中含華滋蕭散中藏嚴宻窘狹中見紆餘當其
拈鬚掻首也捜索如象罔之求珠斵削如巨靈之施鑿
及乎得手應心也簡者如蟲魚小篆之古協者如韶鈞
<pb:KR4d0340_WYG_023-17b>
廣樂之奏偶者如雌雄二劔之合天下後世誦之曰詩
也非經義䇿論之有韻者也初艾軒沒門人散或更名
它師獨網山樂軒篤守舊聞窮死不悔竹溪方有盛名
而一飲啄不忘樂軒廟祀之墓祭之其師友之際如此
詩直其土苴耳余少亦苦吟後被謗且畏禍遂廢不為
然意根除剗乆而未盡晩見竹溪之作嘆曰吾詩可結
局乎竹溪林氏名希逸字肅翁與網山樂軒俱福清人
余與艾軒俱莆田人
<pb:KR4d0340_WYG_023-18a>
　　　玉卿子詩集序
古詩皆切扵世敎訏謨定命逺猶辰告大臣之言也敬
之敬之命不易哉諌臣之言也棠棣之華鄂不韡韡宗
臣之言也載馳載驅周爰咨諏使臣之言也之子扵征
有聞無聲將率之言也愷悌君子民之父母君國子民
之¶言也禹之訓臯陶之歌周公之詩大率逹而在上者
之作也謂窮乃工詩自唐始而李杜為尤窮而最工者
然甫舊諌官白亦詞臣豈必皆窶生寒人饑餓而鳴哉
<pb:KR4d0340_WYG_023-18b>
潜齋年¶未四十𨗳宻㫖班列卿使畿内牧潜藩言議風
旨聞天下不以詩自名余得其詩讀之本學術隆師友
扶忠賢絀邪¶佞愛君如愛親憂民如憂已合扵詩人之
所謂六義者盖江湖草野之士白首專攻不過得數十
百篇潜齋方有權位竊意豐扵彼者必嗇扵此而其詩
至二十巻又皆粹美無疵閒雅有味詎可以常情測度
哉抑余有恨焉為其集止樵川也豈自爾遂無作乎将
靳固不以示人乎昔廬陵半山二公愈貴愈顯其詩¶愈
<pb:KR4d0340_WYG_023-19a>
肆巋然為吾宋詩祖潜齋其盡發閟藏取樵川以後藁
鋟傳之無使異日觀者歎曰陳¶潜齋自大用後不復有
詩潜齋當不以余言為僣也
　　　趙寺丞和陶<md:KR4d0340_SBCK_040-15b>¶詩序<md:KR4d0340_SBCK_040-18a>¶自<md:KR4d0340_SBCK_041-8a>¶有詩人以來惟阮嗣宗陶淵¶¶¶明自是一家譬如景星
慶雲醴泉靈芝雖天地間¶物而天地亦不能使之常有
也然嗣宗跌宕棄禮法矜傲犯世患晚為勸進表以求
容志行掃地反累其詩淵明多引典訓居然名敎中人
<pb:KR4d0340_WYG_023-19b>
終其身不踐二姓之庭未嘗諧世而世故不能害人物
髙勝其詩遂獨歩千古唐詩人最多惟韋栁得其遺意
李杜雖大家數使為陶體則不近矣本朝名公或追¶和
其作極不過一二篇坡公以盖代之才乃徧用其韻今
松軒趙侯復盡和焉出牧吾州袖以敎余退而讀之見
其揫斂之中有開拓簡&KR0831;之内出竒偉藏大巧扵朴寄
大辯扵訥容止音節不辨其孰為優孟孰為孫叔也可
謂善學淵明者矣客難余曰昔坡公和陶初出潁濵獨
<pb:KR4d0340_WYG_023-20a>
云淵明不肯束帶見督郵子瞻既辱扵世欲以晚節自
擬淵明誰其信之今吾子推趙配陶將無與潁濵異耶
余曰坡公和陶扵老大坎𡒄之餘趙侯和陶扵盛壯顯
榮之日夫如是則知貴其身而求乎内矣¶貴其身者必
重名¶節求乎内者必輕外物其去淵明何逺之有潁濵
復¶出不易吾言矣
　
　
<pb:KR4d0340_WYG_023-20b>
　
　
　
　
　
　
　
　<md:KR4d0340_SBCK_042-1a>¶後村集巻二<md:KR4d0340_SBCK_043-18b>¶十三<md:KR4d0340_SBCK_043-20a>¶<md:KR4d0340_SBCK_044-1a>¶
<pb:KR4d0340_WYG_024-1a>
欽定四庫全書
　後村集巻二十四　　　　宋　劉克莊　撰
　　序
　　　趙虛齋注莊子内篇序
徃嵗水心葉公講學析理多異先儒督學記言初出南
塘趙公書抵余曰葉猶是同中之異如某則真異耳余
駭其言而未見其書也端平初余為玉牒所主簿趙為
卿攝郎右銓趙為侍郎朝夕相親稍窺平生論著於書
<pb:KR4d0340_WYG_024-1b>
易皆出新義雖伊洛之說不茍随惟詩與朱子同且語
余曰莆人惟鄭漁仲善讀書子可繼之勿為第二流人
鄭名樵所謂夾漈先生者余謝不敢當方欲盡傳其書
俄皆去國矣耆雋凋落舊聞益荒太常博士鄭公彛叟
道莆為余言虛齋趙公方為諸經作傳余固厚公以書
叩問公答云云大指多與南塘合然靳惜未肯輕出曰
出之将駭一世矣余既老病無復四方之¶役常¶恨不得
挾¶册以從公㳺一日扵親友家得公所作逍遥㳺解盡
<pb:KR4d0340_WYG_024-2a>
黜舊注自成一家以數明理以理斷疑如日厯然起一
𥮅子而千嵗之日¶¶¶可知如國棋然下一冷著¶而滿盤¶之¶
子皆活訥而辨¶簡而盡¶心竊歎服遂從公求得内篇本
旨而傳錄焉余少¶亦嗜此¶¶¶¶書至是悟而笑曰許¶¶多年在
郭象雲霧中¶乃今彷¶彿見䝉叟<md:KR4d0340_SBCK_044-4a>¶户庭矣又悟世儒箋傳¶
之學直隨聲接響按摸出塹爾如水心南塘如虛齋迺
可謂之善學因漆園之書以推他書其髙妙精詣切扵
世用抑又可知也昔南塘自以其易學講扵旃厦公行
<pb:KR4d0340_WYG_024-2b>
矣扈蹕甘泉開巻邇英其盡取諸書獻之乙覧列之學
官與<md:KR4d0340_SBCK_044-5a>¶天下共之毋徒藏名山而俟來哲也
　　　唐人五七言絶句序
野處洪公編唐人絶句僅萬首有一家數百首並取而
不遺者亦有複出者疑其但取唐人文集雜說令人抄
類而成書非必¶¶有所去取也余家童子初入塾始選五
七各百首口授之切情詣理之作匹士寒女不棄也否
則巨人作家不録也惟李杜當别論童子請曰昔杜牧
<pb:KR4d0340_WYG_024-3a>
譏元白誨淫今所取多邊情春思宫怨之什然乎余曰
詩大序曰發乎情止乎理義古今論詩至是而止
夫發乎情者天理不容泯止乎理義者聖筆不能
刪也小子識之
　　　本朝五七言絶句序
唐絶句詩選成童子復以本朝詩為請余曰兹事大難
楊劉是一格歐蘇是一格黄陳是一格一難也以大家
數掩羣作以鴻筆兼衆體又一難也昔趙公履常欲編
<pb:KR4d0340_WYG_024-3b>
本朝詩輒止其意深矣余病眊舊讀不能盡記家藏前
人文集苦不多里中故家書類散落不可借暇日姑取
所嘗記誦南渡前五七言亦各百首授童子或曰本朝
理學古文髙出前代惟詩¶視<md:KR4d0340_SBCK_044-7a>¶唐<md:KR4d0340_SBCK_045-3b>¶似有愧色余¶曰此謂不
能言者也其能言者豈惟不愧扵¶唐盖過之矣
　　　<md:KR4d0340_SBCK_045-4a>¶中興五<md:KR4d0340_SBCK_045-4b>¶七言¶¶¶¶¶¶絶句序
客¶問余曰吕<md:KR4d0340_SBCK_045-5b>¶氏<md:KR4d0340_SBCK_045-10a>¶文鑑<md:KR4d0340_SBCK_045-10b>¶起<md:KR4d0340_SBCK_046-4b>¶建隆訖宣靖何也曰炎紹而後
大家數尤盛¶扵汴都其人非朝廷之¶¶公卿¶即交逰之¶父
<pb:KR4d0340_WYG_024-4a>
祖並存則不勝<md:KR4d0340_SBCK_046-5a>¶記誦之繁<md:KR4d0340_SBCK_046-8b>¶精揀則<md:KR4d0340_SBCK_046-14a>¶未免遺落之恨去取
之際難哉客曰子選本朝絶句亦此意乎曰固也客曰
昔人有言唐文三<md:KR4d0340_SBCK_046-16b>¶變<md:KR4d0340_SBCK_048-3b>¶詩亦然故有盛唐中唐晩唐之體
晩唐且不¶可廢奈何詳汴都而畧<md:KR4d0340_SBCK_048-4b>¶江左<md:KR4d0340_SBCK_049-2a>¶也<md:KR4d0340_SBCK_049-9b>¶余矍然起謝¶
曰君言有理乃取中興以後諸家五七言各選百首内
五言最難工前選猶有未滿人意者此編則一一精善
矣窮鄉無借書處所見少所取狹可恨惟此一條爾至
扵江湖諸人約而在下如姜䕫劉翰趙番師秀徐照之
<pb:KR4d0340_WYG_024-4b>
流自當别選客曰文鑑可併續乎余曰以俟君子
　
