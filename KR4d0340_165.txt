# -*- mode: mandoku-view -*-
#+TITLE: 後村集
#+DATE: 2015-09-23 10:25:07
#+PROPERTY: LASTPB  <md:KR4d0340_SBCK_016-1a>
#+PROPERTY: JUAN 165


令下民
間疑懼建陽令關&KR2632;樂安令史本新淦令趙崇賢皆坐
奉新書不䖍鎸徙它人類招徠告訐簿録富豪覬以免
<pb:KR4d0340_WYG_041-3a>
責公但諄諄戒董無犯令者臺閫交薦監鎮江府𣙜貨
務舊注右選至是改用文臣公與葉棠俱以邑最被選
秩滿課羡三十萬増兩秩添差臨安倅属建皇子府已
圖上矣公曰講堂宜爲左尹瞿然易圖以進丁尚書公
憂服闋領舊職既而廟堂議曰北倅嵗入百四十萬非
趙某不可改北㕔遷諸軍審計司軍器監主簿青齊内
附公獨拜疏請防後患邊臣以寳璽獻加恩中外公語
同列當雪涕藏之太室可賀乎知郴州沙浦髙垓峒猺
<pb:KR4d0340_WYG_041-3b>
方結連跳呼郴六邑殘其半矣公馳入郡賊躡而至公
令民入保嚴扼津隘白於朝乞制司兵飛虎軍爲助賊
刦民競渡舟以濟公命設覆蹙之賊大半溺死遂收餘
燼攻桂陽八晝夜官軍苦戰賊大敗公合官民窮追俘
馘甚衆諸司以賊衰議撤戍公力爭得留千人未㡬髙
垓餘黨復出我師夾擊前後破峝七降柵五十四縛酋
首斬纛下者數十人公以盗賊起於賦訟之失平宜章
令姚得驥貪殘失衆逐去之委僚佐行阡陌除苛細賑
<pb:KR4d0340_WYG_041-4a>
饑乏刻催科條式于石増州學兩廡補萬石倉耗米三
千斛以討捕功増兩秩歴湖南憲漕去貪葺暴風行一
道移漕廣東解總領餉摧鋒之外帑有餘財帥倉舶虛
席公佩數印才力綽然舶舟至吏請抽解公曰以俟新
使者南州場屋寛以賢書爲市公獲行賄者黥之遴選
考官明年合春官程度者倍於常舉時清獻崔公里居
以書與今觀文相國㳺公稱公有乾淳監司之風改知
安吉州江東提刑皆未上以刑部郎官召對言今内治
<pb:KR4d0340_WYG_041-4b>
痼於玩心外治溺於幸心公去國久白首爲郎新貴人
無知己者歸奉崇禧祠差知溫州𤓰熟輒爲有力者所
奪如是者八年甲辰改紀申命趣行適繼乏絶公曰賦
不可増民不可剥也稍嚴酒禁私酤者不便之勸農當
詣某刹以樞府功徳院辭公曰延見父老頃刻事耳庸
何傷郡人始猶疑議久乃信伏而公以勞属疾矣得年
七十五積階中大夫祥符縣開國男食邑三百户¶令人
廬陵羅氏普州太守全材之女先十九年卒子男三人
<pb:KR4d0340_WYG_041-5a>
崇澭從事郎新喻主簿崇淧承奉郎崇澢通仕郎女二
人適宣教郎督視行府幹官彭夢&KR0008;將仕郎曽&KR0008;初尚
書公倅婺公猶丱角從諸生拜吕成公于家塾歸能誦
所聞于吕公者䇿名早閱人多及接前一輩文獻議論
其修身齊家牧人御衆皆有凖繩常誦朱文公之言今
人以事事不理爲寛寛之義豈然哉故公之治尤宻所
薦多佳士吏非甚饕墨者不忍汰始余以檄留臨川後
以使事至番禺於公行事得之聞見又嘗刺袁公方逺
<pb:KR4d0340_WYG_041-5b>
宦郡人言公居鄉杜門如處女終身無一字半語於郡
邑仕於袁者或自到至罷不識公面而去公行能髙一
世言語妙天下而爲人深厚恥自矜露余每歎當世用
公不盡之未足恨而議者如公未盡之爲可悲也别墅
曰野谷在城西五里竹樹茂宻亭館朴素公樂之不厭
往而忘返年餘七十登陟如飛賦詠外課子孫講學而
已在郡每以定力不固輕出爲恨公博記工文尤深於
詩有野谷集行於世余大病起視筆研如仇聞公葬作
<pb:KR4d0340_WYG_041-6a>
而曰公四十年故交也銘公非予而誰銘曰士之生兮
遇合難才或優兮時或慳瞻前修兮方冊間進多悔兮
退差安李愿終身兮樂於盤謝公晩節兮懐東山野谷
之竹脩脩兮其泉孱孱昔於此兮考槃今安往兮不還
嗟乎明翁誠知其如此兮必不以一笻易兩轓幸翁詩
之可傳昭余銘之不刋
　　　潘庭堅墓誌銘
庭堅潘氏名昉少以字行所爲文脫去筆墨蹊徑秀拔
<pb:KR4d0340_WYG_041-6b>
精妙結字有顔筋栁骨小楷尤工自其鄉之交㳺達於
海内之士友見之皆擊節曰庭堅太白子瞻後身也及
廷試第三策傳京師紙貴向之擊節者更斂衽曰庭堅
子韶龜齡輩人也一時名流爭願交下風庭堅亦益進
徳鏟﨑嶇趨平粹油然可觀意將大受之也調鎮南軍
節度推官皆未上歴浙西茶鹽司幹官改宣教郎除太
學正旬日出通判潭州卒官下年纔四十三縉紳逢掖
之士聞而悲哀相弔曰天乎庭堅之止是也墓在紫巖
<pb:KR4d0340_WYG_041-7a>
之麓距家十里許夫人黄氏二子初明仲明初逺相擅
國諱聞綱常謫真洪竄胡魏以威言者端平親政奮發
獨斷雪故王收人望返遷客乙未策士有凝天命固人
心之語庭堅對曰陛下承休上帝皈徳匹夫何異爲人
子孫身荷父母劬勞之賜乃指豪奴悍婢爲恩私之地
欲父母無怒不可得也宜詘荆舒之號掛秦熺之冠散
郿塢之藏以釋天怒又曰陛下手足之愛生榮死哀反
不得視士庶人此如一門之内骨肉之間未能親睦是
<pb:KR4d0340_WYG_041-7b>
以童僕疾視鄰里生侮厚東海之恩裂淮南之土以致
人和時對者數百人庭堅語最直嘉熈丁酉士民因火
灾上封多訟故王寃者距庭堅奉對時三年矣㑹殿中
侍御史蔣峴劾方大琮劉克莊王邁前倡異論併誣庭
堅姓同逆賊策語不順請皆論以漢法賴天子神聖俱
獲保全庭堅以此留落既而稍進爲學宫通守人謂其
沮抑久懲創深非昔日之庭堅矣至長沙值日食求言
庭堅封上曰熈寧初元日食詔郡縣掩骼著令故王一
<pb:KR4d0340_WYG_041-8a>
抔淺土其爲暴骸亦大矣臣嘗悲夫流俗之論辛卯丁
酉之火皆謂故王爲之此何異左氏之誣申生也夫以
無所逃而待烹之申生而忍以晉畀秦哉故王得罪於
權臣有之矣於陛下無間言也豈忍效尤伯有以憂陛
下哉請以王禮改葬又移書游丞相曰天下事當論是
非不當論難易易而非焉吾不爲固也難而是焉吾往
矣某既以身許吾君不敢愛其死而變其說公以爲非
也不敢以爲公累以爲是耶願公毋病其難游公心善
<pb:KR4d0340_WYG_041-8b>
其言未幾庭堅卒矣夫庭堅不以前之一鳴自足惓惓
之忠垂死而未巳固以賢於人矣至於論申生必不以
晉畀秦故王必不忍爲伯有其言皆根據義理不詭於
聖賢一洗淫巫瞽史之陋則自左氏以來言倫紀者之
所未發也使其老夀奉前席之問效潁谷之對上意其
有不寤天理其有不復者乎烏虖悲夫庭堅爲舉世所
愛惟爲一峴所惡峴亦人也本善余三人者余爲玉牒
所主簿峴爲承考省試出夸余曰君可酌酒賀我余請
<pb:KR4d0340_WYG_041-9a>
其故峴曰吾爲國得一士得其姓名則庭堅也是時峴
不特善余三人亦善庭堅後擢臺端希旨論事得喪戰
於胷中議論變於頃刻其意不過欲釣取髙位爾然天
子察其爲人終不大用其鄉人言峴晩殊自悔前死一
兩月衣冠飲食無恙而時時諄譫若喪志者余曰峴之
譫語久矣追懐疇昔四人同傳嵗晩惟余獨存故詳著
之庭堅初名山筠以避上嫌名改焉世爲福清閩縣人
曽祖懐英祖子儀修職郎邵武軍户曹父鈞伯榮州助
<pb:KR4d0340_WYG_041-9b>
教母陳孺人其卒以淳祐丙午八月癸丑葬以某年月
日銘曰公議如元氣兮入乎人之肝脾有一時之榮辱
兮有千載之是非昔在有周兮觀孟津之師於扣馬之
諫兮曰扶而去之彼八百國之同兮不能止一士之異
嗚呼此所謂世教兮所謂民彛猗庭堅兮奮布韋獻芹
曝兮兾有裨身雖詘兮志則伸骨可朽兮名永垂
　　　陳安人墓誌銘
予友尚書郎呉君將合祔其母夫人陳氏於先府君贈
<pb:KR4d0340_WYG_041-10a>
承議郎諱元度之墓哭謂予曰叔告㓜失怙自孤童至
成人自寒士至郎吏二千石非已之能惟母之教夫罔
極之徳莫報不朽之傳可圖也敢以宰上之碣累子按
呉陳皆水南著姓世姻也夫人父諱景溫府君舅也初
府君孤身從父多子及羣從𤓰分先業府君終無一言
性俶儻疎財沒纔四十㓜穉盈室夫人以嚴誓巳以儉
葺家誨二子皆知名循伯纍上春官叔告少與兄同薦
端平乙未遂冠多士嫁六女皆故家朱璞陳㸃顧樵余
<pb:KR4d0340_WYG_041-10b>
孔章柯齊賢朱師古壻也循伯與上三女前卒孫男三
人起渥淳祐丁未進士起聞起家夫人以子陞朝封安
人得年八十六卒以甲申三月甲戌葬以明年閏二月
丙辰墓在國清里之蔡巖距府君之沒四十有八年葬
二十有三年矣夫人靜專惡紛華髙簡有識度言里母
之賢者尚焉叔告佐節度府登館閣牧臨川皆奉安輿
以行福唐多甲第名園然夫人出游之日甚少在輦下
厭市聲先歸故其子不敢久於朝視其子之進爲未嘗
<pb:KR4d0340_WYG_041-11a>
喜及其失臺郎而再予麾也又失麾而畀祠也俄復召
而復尼也夫人泊然未嘗爲戚故其子能即安於家若
夫人者可謂賢已昔荆公銘錢母之墓不書其子之首
甲科而以其母之榮辱接乎身而不動其心爲賢錢氏
欲稍損益其詞公毅然不許嗟夫立身揚名以顯父母
聖之格言人之至情也公之書法毋太嚴乎按錢公是
時方爲太常丞校理公所書止是爾其後爲治平舍人
以封還樞宻副使詞頭謫官去爲熈寧諫官以劾薛向
<pb:KR4d0340_WYG_041-11b>
忤旨去錢公所以顯其親者愈偉而銘不及書矣然後
知公待錢公之厚而托錢母之逺也君謀勉之余又將
執筆以俟銘曰在昔柯夫人内則著閨閫堂堂乾道相
確論等華衮龔林數大老俱爲秉彤管吾家太史公和
以闗睢亂共惟慈愛隆悲哉百年短孰云變滅速存者
千嵗逺嗚呼延陵母奕世有賢媛未知後村銘何如中
壘傳
　　　方潜仲墓誌銘
<pb:KR4d0340_WYG_041-12a>
潛仲方氏名清孫㓜敏悟絶出端平甲午生十七年矣
與父大東兄澄孫同拔胄解父子聲價一日喧輦下明
年父擢乙科潜仲考中春官以䇿場小誤報罷其年入
太學丁未兄擢甲科潛仲公私試每得雋幾校外優人
謂其成名當不在父兄下戊申正月戊辰以疾卒於家
年三十二凡鄉之交游與四方之朋友皆聞而哀之初
族叔祖瑞州通守祖同長子監温州雙穗場元善無子
欲子濳仲父兄莫與也既而通守與潛仲之子皆卒潛
<pb:KR4d0340_WYG_041-12b>
仲卒後元善事所後父若本生父待兩家骨肉情意如
一雖少年髙才然性易良色謙挹意天之所㙲培長飬
以貴達其身而亢大其宗者而摧之暴奪之𢡖如此愛
潛仲者求諸理而不得其說則曰才與命不相值也福
與慧不兼全也嗚呼有是夫才者乃灾身之具而慧者
乃賊性之本歟潛仲丱角出不經意語輒驚人程文既
工詩句多警策有味然未嘗見其苦吟也楷法尤端勁
可寶然未嘗見其學書也嗚呼人積學而不能君不學
<pb:KR4d0340_WYG_041-13a>
而能豈獨人之所惎雖造物者固有所不樂於潛仲耶
娶舶使黄公非熊之女嘗有一子不育兄䝉仲以閏二
月壬申祔潛仲於本生父主簿之墓銘曰兄掩此坎兮
永抱仲氏之悲友書此石兮以慰伯氏之思
　　　司農少卿王公墓誌銘
紹定之末上始親政相舊學收名士明年改元端平王
公邁自南外睦宗院教授赴都堂審察既至丞相鄭公
曰學官掌故不足凂吾實之俄召試學士院策以楮
<pb:KR4d0340_WYG_041-13b>
幣公援據古今攷究本末謂國貧楮多弊始於兵乾淳
間行楮數止二千萬時南北方休息也開禧挑敵増至
一億四千萬矣紹定加山東一穽増至二億九千萬矣
議者徒患楮窮而不懲兵禍姑以今之尺籍校之嘉定
増至二十萬八千有竒用寡謀之人試直突之説能發
而不能收能取而不能守今無它策核軍實窒邊釁救
楮第一義也又言修内司廣營繕廣内帑宣索多厚施
緇黄濫予嬪御凡此之類未嘗裁撙徒聞有獻括田𣙜
<pb:KR4d0340_WYG_041-14a>
鹽之議者向使二事可行寳紹之相行之久矣改絃伊
始奈何取前日所不屑行者而行之乎又因楮以及時
事言君子之類雖進而其道未行小人之迹雖屏而其
心未服昔章厚言宰執舉臺諫非故事以攻馬吕是小
人而能爲君子之言安知今無此言乎司馬光改役法
蔡京爲尹即日奉行是小人而能迎君子之意安知今
無若人乎范純仁以國用不足欲復青苗是君子而效
小人之尤其事駸駸見矣此小人所以不心服而君子
<pb:KR4d0340_WYG_041-14b>
亦不能以自恕也時臺諫王公遂攻喬樞或言王公主
鄭又援真又方議履畝收楮故公之言如此末言執事
排闢國拓地之謀是也而迂正心誠意之言則過矣發
策者趙公汝談也讀之聳然改去誠意正心等字除正
字參與文忠真公時己病余與門人陳瑢端甫問疾公
曰實之策好進徳未已居興化軍仙遊縣之皂洋曽大
父諱贄大父諱汝舟父諱鑑庚戌進士終於古田主簿
贈朝散郎母安人傅氏少有塲屋聲以嘉泰甲子貢於
<pb:KR4d0340_WYG_041-15a>
鄉嘉定丙子再貢丁丑擢科甲第四人爲潭州觀察推
官丁内艱調浙西帥司幹官所事鄒帥應龍趙漕汝璫
袁尹韶皆貴倨公與亢禮不少屈俱嚴憚之俄攷廷試
詳定官王元春欲私所親寘髙等公顯摘其謬元春怒
嗾諫官李知孝誣公在殿廬語聲髙免官其教南外也
真公作牧相從甚驩每竭忠告以裨郡政其召至都也
真公典舉公爲初考與奪升降必咨焉所取皆老於文
學者入館數月上又相喬公或傳舊弼某人復用公封
<pb:KR4d0340_WYG_041-15b>
上曰天下之相不與天下共謀之是必㝠㝠之中有爲
之地者且舊弼姦憸刻薄天下所知復用則諸君子空
於一網矣又言呉知古陳洵益撓政踰月輪對首言君
不可欺天臣不可欺君今危機交急所倚二相左曰眷
衰宜去右曰謗興宜去昔有䜛趙普者上叱以鼎鐺有
耳云眷衰者盍自反曰吾何爲不能堅上眷如普乎富
弼以宦官宫妾不知名而相宣麻之日百僚舉笏云謗
興者盍自反曰吾何爲不能副人望如弼乎外若推遜
<pb:KR4d0340_WYG_041-16a>
中實忌猜互爲比周交信䜛謟大臣倡羣臣和是以從
槖經筵有容悅無箴儆諫官御史言不行身不去非欺
君歟陛下亦嘗自省惡旨酒果如禹乎不邇聲色果如
湯乎戚里皆隂興乎比司皆吕强乎抑猶未也非欺天
歟又言厚權臣而薄同氣爲欺天之大者宜絀諡改葬
以回天意公由疎逺見天子空臆無隱唯諾如家人語
上爲改容言者彈公論邊事過實鶴山魏公侍經筵爲
上言惜其去改秩通判漳州詔以禋祀雷雨求言公又
<pb:KR4d0340_WYG_041-16b>
封上曰天與寧考之怒久矣麴蘖致疾妖冶伐性初秋
踰旬曠不視事道路憂疑此天與寧考之所以怒也隱
刺獲絶攸熺尊寵綱淪法斁上行下傚京卒外兵狂悖
迭起此天與寧考之所以怒也陛下不是之思方用漢
災異免三公故事環顧在廷莫知所付遥相與之臣恐
與之不至魁¶柄它有所属此世道否泰君子小人進退
之機括也臺官李大同言公交結真某洪某魏某以收
虛譽削一秩免蔣峴劾公前疏妄論倫紀坐請以非所
<pb:KR4d0340_WYG_041-17a>
宜言之罪削二秩久之復官通贑州改福州建康府信
州皆不行淳祐改通紀通判吉州人右正言江公萬里
袖疏榻前曰王某之才可惜不即召將有老不及用之
歎上曰當以爲文字官有尼之者遂止知邵武軍在郡
詔以亢旱求言公驛奏七事而以撤龍翔宫立故王後
爲先時鄭公再相以左曹郎中召公力辭除直祕閣廣
東提舉公歎曰吾老矣安能酌貪泉犯瘴霧乎再辭改
侍右郎官未行以諫官焦炳炎疏子祠先廬既燬借居
<pb:KR4d0340_WYG_041-17b>
城中傳舍處之夷然日與諸生故人登臨樂飲一日送
客歸得疾經夕猶衣冠與門人語俄奄然而逝淳祐上
已之翌日也訃聞上臨朝悼惜除司農少卿以華其終
丞相誄之甚哀積階朝請郎年六十五將以明年正月
十六日葬於珠嶺之原娶安人洪氏三子長徳胙以遺
澤奏次徳星爲伯父後次徳瑁二女長前卒次適從事
郎監永平監宋應起公本以學問詞章發身而尤練世
務佐二幙丞兩郡剖决敏書判健易尚書拔戒潭士曰
<pb:KR4d0340_WYG_041-18a>
此君不可以犯奪勢家冒占田數百畝以還漳民至吉
樵各削州倉斛面聴民自槩賑澹水灾樵人徳之然公
學可以經世而毫芒未試文可以華國而終老不售胸
竒腹憤一切發於窮居野處逆旅行役之間其抑揚頓
挫開闔變化各有態度不主一體初若不抒思徐考其
機鍵宻首尾貫音節諧若他人嘔心肝擢胃腎而成者
子昻太白之流也公素剛直尤惡謟子真公每曰實之
英氣多和氣少面折權貴人不稍假借於賢者則推下
<pb:KR4d0340_WYG_041-18b>
之後學則接扶之開講席持文衡士因公成名者甚衆
交游有過有規或痛誚責及其人有急難則又汲汲營
䕶不遺餘力故里中逢掖於公属纊弔者盡哀返柩送
者空巷公嘗語余君銘徳潤皆實録它日無忘余也余
不敢答葬徳胙礱石來告嗚呼公言果不祥乎夫遇不
遇天也知不知人也昔董生作士不遇之賦而虞翻有
世無一人見知之恨悲乎董生之不幸未若虞翻之不
幸也余於公竊有感焉初端平並二揆朝野知左必去
<pb:KR4d0340_WYG_041-19a>
鄭名公所致名勝滿朝不能助至袒右者公位最卑獨
爲天子言更化以來卻饋而貴近怨守法而僥倖怨汰
冗而驕卒怨藉貪而饕吏怨皆鄭公謀身拙所致且引
唐權戚不樂宋璟使優人爲旱魃之戲卒罷璟以繼以
感悟上意然鄭公迄不可留而公先逐矣方是時公豈
能前知鄭公復相於十年之後哉及嵗丁未白麻告廷
談者皆曰臞軒升矣公方且拜疏申言鄭公有愛君子
之心而無主君子之力抗相李公論公出館既而悔之
<pb:KR4d0340_WYG_041-19b>
公評近世宰輔至李必曰賢相徐尚書清叟與公有違
言晚應詔謂徐有人¶望可用彼知孝也大同也峴也其
裁量公或曰阿黨或曰忿隘觀其援鄭公於機穽並興
之時箴鄭公於衮繡遄歸之後阿黨者能之乎李徐言
公之失公譽李徐之美忿隘者能之乎公與人交終始
不變頃鄭公歸鄞十載公雖貧嵗走一力問安否鄭公
後爲余言朋友中可保嵗寒者實之一人爾嗚呼公有
區别賢佞之切而受阿黨之名鄭公累公公不<md:KR4d0340_SBCK_073-11b>¶累鄭也
<pb:KR4d0340_WYG_041-20a>
有兩忘恩怨之意而䝉忿隘之譏李徐負公公不負李
徐也余懼天下後世未有知公之心者故著其大節揭
之宰上使過廬而式下馬而酹者有考焉銘曰昔有信
不見察於世兮忠不見容於朝血變化而爲碧兮氣鬱
勃而爲潮悲二子之徳憤兮貫千載而未消嗟吾友則
異是兮安一生之寂寥曰性命之通兮賦予之相遼非
余命之多忤兮余性之所招寓雅言於善謔兮散牢愁
於長謡語人¶間之刺促兮返物初而超摇生不嗅腥腐
<pb:KR4d0340_WYG_041-20b>
兮死寧淪於厲妖爲靈芝於銅池兮¶爲慶雲於璇霄亂
曰往¶真魏之倡和兮嘗迭奏於咸韶彼李蔣之喧啾兮
又何異於蟬蜩
　　　張碩人墓誌銘
碩人諱正因武功大夫果州團練使諱槩令人¶趙氏之
女中奉大夫南雄使君許公諱經字處常之妻奉議郎
通判漳州鎬從政郎行在和劑局鈁迪功郎浙西安撫
司凖備差遣鍾之母以夫官五品封令人子陞朝加今
<pb:KR4d0340_WYG_041-21a>
封淳祐丁未五月已未卒於鍾官舍年六十九一女適
紹興府法曹李珪孫男一人女三人明年七月壬申歸
祔於永嘉縣建牙鄉昭奥原使君之阡張氏之譜曰天
寶中丞死守睢陽其後家焉傳七世至靖康樞宻統兵
勤王扈從不返惟子婦祖夫人攜四子得脫其季遂爲
杭人團練之父也碩人世傳忠節父有詩名於箴史皆
貫通家居京轂母生王邸於禮節尤閑習少有志操許
君擢丙辰第行媒矣秀邸亦來求婚碩人願歸儒家事
<pb:KR4d0340_WYG_041-21b>
姑孝未嘗自逸也坐立必侍傍飲食必經手姑沒至葬
哀動路人芝産原上事夫敬然不茍順也俸入必問養
亷當得與否故其夫有廉聲聞笞箠必顰蹙曰痛痒均
也故其夫有遺愛許君嘗佐荆閫敵至同舍欲遣其孥
碩人曰如觀瞻何衆愧而止未三十即厭世味修禪觀
嘗有聞於清道者濟書記暮年數偈融悟透徹解外膠
見本性非但世俗人不能道雖大浮屠老居士未必能
也常自言吾死於父母之邦又曰它日眩暈則行既
<pb:KR4d0340_WYG_041-22a>
而皆然三人記碩人言行千里謁銘其詞甚哀追念昔
仕豫章並游英俊使君其一也視余如兄弟碩人視山
婦如妯娌每詣使君户外常有客屨室中略無食器聲
須臾樽俎肴核不戒而具户庭肅然鎬方垂髫巳執禮
劬書余以是知碩人之有家法也余晚逐於朝交游皆
散獨鍾載酒追餞余由間道過建鎬宰甌寧亦迂道出
城相勞苦不曰逐客而曰父執余以是知碩人之有母
道也銘曰危不避地家之所傳死不怛化衆以爲禪豈
<pb:KR4d0340_WYG_041-22b>
曰禪哉儒書則然女子所立學者愧焉其¶人¶甚賢其¶世
必蕃
　
　
　
　
　
　¶後村集巻四<md:KR4d0340_SBCK_073-12a>¶十一

<pb:KR4d0340_WYG_042-1a>
欽定四庫全書
　後村集巻四十二　　　¶　宋　劉克莊　撰
　¶　表
　　　擬謝宣召入院表(代西/山)
君¶命不俟駕忽¶誤忝於招延王言出如綸俾¶進專<md:KR4d0340_SBCK_073-13a>¶於潤
色<md:KR4d0340_SBCK_073-14b>¶光生里巷榮動搢紳臣中謝竊觀列聖之用人惟待
詞臣而加禮盖於言語文字之外責以論思獻¶納之忠
始雖忤㫖而弗容終乃棄瑕而復用修除翰苑在環滁
<pb:KR4d0340_WYG_042-1b>
出守之餘軾侍禁廷亦赤壁歸來之後豈非加嵗月則
其文老經憂患則其慮長遂居邃嚴以備顧問如臣者
才華不競愚戅自将掌先皇内制者六年每慙越俎迨
陛下初元之再命竟許循牆以驅馳州縣之頻加廢放
山林之久見聞寖少藝業益荒結茅屋於雲邉已甘終
老瞻玉堂於天上若隔前生敢圖白首之重來過辱清
衷之妙簡遽玷久虛之拜真成三入之榮兹盖伏遇皇
帝陛下肆筆成書解絃調瑟謂王者之志見於詔不亦
<pb:KR4d0340_WYG_042-2a>
大哉而天下之動鼔乎辭豈容黙已宜有文章之宿老
俾專典冊於明時奚取臣愚迺承人乏臣敢不推明上
指播告多方小技未為尊良有慙於詞禁大節不可奪
冀無負於聖朝
　　　擬謝¶學士表
召還禁槖奚補事功擢長鑾坡遂專典冊寵光時異慙
懼交深臣中謝臣猥以鯫生奮於下土少而掌制曽施
潤色之工老矣談經冀補緝熈之學人或譏其迂濶上
<pb:KR4d0340_WYG_042-2b>
獨察其朴忠迹似牧之方一麾於江海才非應氏乃三
入於承明况九重化新政之初而兩制極文章之選鴻
筆固辭於摛掞鯁¶言尤賴於論思歴考名臣具存故實
陸贄於詔書之外每上奏篇歐陽雖帖子之微不忘規
諫臣何為者心竊慕之兹盖伏遇陛下湯徳又新堯文
有煥震雷劃地蟄蟲各動於真機杲日中天螢爝奚施
於末照顧容孤士謬冠禁林臣敢不圖報隆知勉殫薄
技念官為學士¶豈無時政之可言倘號曰私人則匪微
<pb:KR4d0340_WYG_042-3a>
臣之素志
　¶　　擬謝衣帶鞍馬¶表
蕪辭奚取掌中<md:KR4d0340_SBCK_073-15b>¶禁之¶絲綸¶¶殊渥有加輟尚方之服御寵
綏攸逮捧戴曷勝臣中謝臣藍縷寒蹤虺隤暮齒向也
錫之鞶帶竟招三褫之尤政惟範我馳驅未有一禽之
獲敢圖朽質復玷恩光兹盖伏遇皇帝陛下藩飾治功
攬收威柄解衣以待士尤感於招徠持䇿而臨材一歸
於駕馭不然衰悴曷致輕肥臣綿力雖疲丹心尤壯願
<pb:KR4d0340_WYG_042-3b>
言補衮輔時政之闕遺未忍執鞭求此生之富貴
　　　代西山丐祠表
臣頃因拙恙屢乞叢祠仰䝉至仁曲垂殊眷今則假寧
将滿湯熨未瘳臣上則係累於明主之恩下則怵廹於
輿人之議去留交戰進退兩難雖以¶採薪之憂力辭繼
粟之禮然而身方憊甚力弗任於造朝心固皦然迹有
如於徼寵用兹皇惑愈甚沈綿亦恐政府位髙書生¶命
薄惟知足知止者天之道欲生欲安者人之情與其貪
<pb:KR4d0340_WYG_042-4a>
戀以挻<md:KR4d0340_SBCK_073-16a>¶盈滿之灾孰若勇決¶而希退閒之福非復¶具文
而有請仰希造命之必從欲望聖慈察臣不欺閔臣幾
殆姑停新渥速畀外祠俾得暫還¶山林¶一意醫藥¶大恩
未報固難袖手以即安宿疾或平<md:KR4d0340_SBCK_073-18b>¶所<md:KR4d0340_SBCK_074-2a>¶願捐軀<md:KR4d0340_SBCK_074-4b>¶而¶未晚
　　　代<md:KR4d0340_SBCK_074-7b>¶西<md:KR4d0340_SBCK_074-9b>¶山辭<md:KR4d0340_SBCK_075-9b>¶資政殿學士京祠侍讀表
疲瘁弗任乞投閒於田里眷留未替俾飬疾於京師待
遇過優兢危愈甚伏念臣才能素薄分量易盈累載退
藏頗健頑之自若一朝進擢乃衰病之交攻無所歸尤
<pb:KR4d0340_WYG_042-4b>
可以言命惟力求於閒廩庶少假於餘齡至如秘殿經
筵已處舊臣宿老臣未嘗就職於忝竊以非宜既己乞
身又徘徊而不去非獨有徼君之罪抑将貽固位之譏
念平時講貫之謂何乃晚節眊昏而至此輒殫血悃仰
黷皇聰欲望聖慈俯矜危蹟抑臣之寵以消弭其灾屯
容臣之歸以保全其出處收還殊渥改畀外祠倘還山
果遂於再生則報國豈無於他日
　　　代西山上遺表
<pb:KR4d0340_WYG_042-5a>
疾不可為甫力辭於大任死之将至猶未泯於孤忠願
假須臾少陳悃愊臣中謝伏念臣迂疎一介際遇兩朝
固無赴功趣事之才施諸當世獨有憂國愛君之念對
越上穹寧皇調瑟之初陛下飛龍之始俱承睿奨屢進
瞽言雖聖主隆寛納以如天之量然柄臣積怒墮於偃
月之機棲遲故山轉徙外服不圖華髮再覲清光從容
便殿之對揚宻勿細旃之顧問賜之親札等泰陵遇軾
之恩讀所著書視神廟待光之禮臣惟國士之知未易
<pb:KR4d0340_WYG_042-5b>
報而天下之事尚可為每殫千盧以開陳冀有一毫之
補益豈謂病乗衰至命與時違昨畢文衡晉參政枋貂
璫及門而臣不能迎揖車馬¶陳庭而臣不任馳驅屢上¶
封章力乞骸骨玉音記憶至諏訪於近臣奎¶畫眷留若
寵褒於舊弼中嘗小愈俄復弗支丹附之力己窮膏肓
之証交迫昔楚之囊尹将終有城郢之言唐則房喬垂
歿進征遼之諫臣雖憊甚心竊慕之欲望陛下以剛健
濟文明以知行充學問勿道用兵之二字休養民生常
<pb:KR4d0340_WYG_042-6a>
思宥坐之兩箴隄防物欲篤信君子以逆杜小人復進
之漸堅持正論而無使邪說得乗其間求文武之竒才
講兵財之實政至若沃心之要㫖備於衍義之一編倘
覽觀不廢於燕閒則理亂昭如於龜鑑上以副祖宗傳
序之意下以慰生靈望治之心臣餘息¶甚微丹忠不昧
闔棺事定豈帷盖之敢求戀闕心存<md:KR4d0340_SBCK_075-10a>¶悵軒墀之永隔
　　　擬謝吏侍兼給事中表(為洪/¶丈作)
二¶卿之職<md:KR4d0340_SBCK_075-13a>¶尤重於天官兩省之¶班特髙於夕¶拜榮甚九
<pb:KR4d0340_WYG_042-6b>
重之擢惕然數器之兼中謝伏念臣早忤當權晚逢親
政每謂永嘉之末無復微言不圖貞觀之初樂聞直諌
旋繇烏府躐拜鳳池雖弗居擊搏之官猶欲舉封還之
職然而¶¶¶¶精誠未<md:KR4d0340_SBCK_075-14b>¶能感悟¶¶¶¶¶¶¶¶¶¶¶議論無所建¶明車轔轔馬蕭蕭
苦口莫囘於輕舉印纍纍綬若若病軀徒愧於久¶留屢
闔户以控章亦扣墀而<md:KR4d0340_SBCK_075-16a>¶還笏未拜玉音之俞允反䝉玉
筆之超除銓部文書猶規程之可守銀臺封駁豈綿力
之堪充而况翰苑詞林經筵史觀名臣森立奈何越樽
<pb:KR4d0340_WYG_042-7a>
俎而代庖¶髙位疾顛實恐因負乗而致冦上無以稱荅
蕩蕩乾坤之造下無以慰塞悠悠風¶塵之談祗服寵榮
倍深憂畏兹盖伏遇皇帝陛下舜聰旁達堯哲周知蠱
壊一新更膠柱不調之化福威自出收太阿倒授之權
察臣無黨援之私冀臣有論思之助臣敢不深惟簡在
益自勉旃不改丹心常若端平之初節勿汙青史庶為
元祐之完人
　　　代謝兵部尚書表(為余子/夀作)
<pb:KR4d0340_WYG_042-7b>
二卿職曠弗以績聞八座班髙乃容次補誤渥至加於
疊組牢辭莫許於循牆仰戴雲天俯臨淵谷臣中謝伏
以周嚴九伐以振國威晉命六官必先民譽矧在内修
外攘之日尤難制軍詰禁之才如臣至愚於世寡偶蚤
更憂患惟義命之是安晚竊顯融非心思之所及屬當
宁更新於大化舉在廷絶企於末光顧當斯時服在邇
列韓愈奏從官之技莫望昔人王吉云俗吏所為殆幾
臣輩敢圖天奨超拜夏卿方疆埸之間未寧而甲兵之
<pb:KR4d0340_WYG_042-8a>
問日至上無籌䇿可以獻納下無精力可以簡稽又况
掾史事叢瑶編體大才能素薄僅堪智効於一官委任
特殊遽使身兼於數器龍光所逮蚊負曷勝兹盖伏遇
陛下親攬威權旁求俊乂謂臣雖無髙論然粗逹於時
宜察臣不為清談或可施於實用遂令迂拙亦玷髙華
臣敢不精白承休靖共好直陪輔朝廷之遺忘所願竭
忠奉行臺閣之文章豈為稱職
　　　代曾知院上遺表
<pb:KR4d0340_WYG_042-8b>
建纛請行誓弗移於初志拖紳垂絶猶欲獻於微忠輒
効諄譫冒干聰睿伏念臣早繇孤學被遇先皇冠多士
以䇿名越羣公而輔政當宁察其平實昭示眷懐權門
惎其異同甘從閒退專於一壑十有¶六春晚逢聖主之
解絃俾䕶陪都之留鑰單車過闕累疏議邉蹇叔奚知
将止殽陵之役蔡謨過計不勝江表之憂誤簡宸衷載
陪國論陛下欲長駕逺馭而臣不能輔賛陛下欲更化
善治而臣無所建明比者邊陲擾吾疆埸每值羽書之
<pb:KR4d0340_WYG_042-9a>
交至仰瞻玉色之不怡兹主憂臣辱之時既叨授鉞惟
朝聞夕引之誼敢後著鞭屬有司之調度未齊且在廷
之議論屢變勇往有輕揚之悔徐行懼逗撓之誅旬月
以來寝食俱廢始終一意未改風雲之壮懐憂菀萬端
忽罹霜露之末疾臣年六十不為夭官二品不為卑今
将溘然無可恨者獨君父之恩未報國家之事方艱敢
陳易簀之辭冀動凝旒之聽欲望皇帝陛下脩徳以囘
天意施惠以固人心親君子而勿摇於小人合衆謀而
<pb:KR4d0340_WYG_042-9b>
又決於獨㫁下輪臺奉天¶之詔興&KR0120;觀瞻拔淝水赤壁
之才掃除烽燧使亭障無一塵之警則宗社有泰山之
安臣景廹崦嵫心存軒廏鞠躬盡力之志莫由効於馳
驅将死深悲之言或者仰䝉采擇
　　　袁¶州到任謝表
&KR0476;嘖言<md:KR4d0340_SBCK_075-16b>¶而去¶國自屏空山奉明詔以典州且叨善地已
臨封域具布詔條臣¶¶¶¶中謝<md:KR4d0340_SBCK_076-1a>¶伏念臣本起鯫生最為拙宦
偶逢總攬遂忝旁招猥塵公府之僚嘗奉便朝之對莫
<pb:KR4d0340_WYG_042-10a>
施螢爝裨日月之清明雖批龍鱗覺雷霆之開霽惟小
臣之孤立恃明主以少安及速抨彈尚䝉涵貸支離賦
粟方此飬疴象罔得珠俄而起廢惟袁為郡舊名¶安靜
之區與敵比鄰今亦孤危之地城空無備兵少¶且孱以
妄庸繆分千里之憂恐倉卒難待一朝之變而况别慈
顔於膝下魂夢屢驚旅隻影於天涯宦㳺奚樂徒有君
親之一念若為忠孝之兩全兹盖伏遇皇帝陛下奮𤼵
主威作新吏治謂多壘艱虞之際務使民安凡録屏臨
<pb:KR4d0340_WYG_042-10b>
遣之人率由聖擇迺知臣等亦在數中敢不厚培本根
申畫封守長江之險與我共願為强敵之防四境不治
如之¶何此則微臣之罪
　　　¶¶廣東提舉謝到任表
起廢察州從天而下便私易部遵海而南具布漢條初
行粤俗臣中謝臣竊稽事使備載聖經君之遣臣也有
光華臣之報君也以忠信今百端之供億殆徧國中餘
一髮之本根獨推嶺外方且糴舟之發銜尾鹺鈔之取
<pb:KR4d0340_WYG_042-11a>
及膚空熈豐以來之儲増紹淳未有之額使賈生而及
見哀痛幾何雖劉晏之復生變通安出乃如臣者豈其
任哉嘗試絃歌本宓賤言㳺之緒論迨分符竹慕陽城
元結之遺風久閒退而里居尤闊疎於時務疚心徒切
著手實難惟有清修革彼篚苞之類詎宜謬巧取諸荷
箬之間民生倘不自聊臣死奚足塞責矧郡邑之三風
猶熾閭閻之五瘴未蘇曽是人微欲其身率也兹盖伏
遇皇帝陛下記功忘過舍短録長謂一男子妄上書本
<pb:KR4d0340_WYG_042-11b>
縁愛主屬見大夫無可使遂取充員庶令荒逺之情悉
達靖淵之聴臣敢不褰<md:KR4d0340_SBCK_076-1b>¶帷而訪草奏以聞惟無瑕者戮
人必先責已願不貪以為寶少輯吏饕
　　　廣東除運判謝¶到任表
庾氏命官法宜乆任漕臣乏使恩許驟遷外竊光華内
叢憂懼臣中謝臣恭惟列聖尤重逺臣在裕陵時命端
頥之前輩及淳熈世用光朝之老儒非取其趣辦之能
盖責以将明之事如臣迂拙荷上使令憤士風之垢汙
<pb:KR4d0340_WYG_042-12a>
慨國計之殫乏雖有范滂之志終非所長豈無韓滉之
心不贍於力君命㡬於辱矣臣竊猶自知之曽謂選掄
就令飛輓塞下之餉方急湟中之糴復興每與吏民相
告語之間具言朝廷不得已之意然而東南之勢乆矣
弓張中上之家今皆缾罄芹味若可羮而為獻葵根恐
因刈而愈傷况詔書之叮嚀極聖意之憯怛若為展究
稍釋顧憂兹盖恭遇皇帝陛下徳照百官明見萬里並
收多士莫非建功立事之才不¶棄諸生自取固本深根
<pb:KR4d0340_WYG_042-12b>
之說迺如孤外亦在選中臣敢不益¶秉公清少蘇凋瘵
驅馳原隰務畢逹於下¶¶情臨¶履淵氷庶不隳於晚節
　<md:KR4d0340_SBCK_076-2a>¶　　江東提刑謝表
寂寞之<md:KR4d0340_SBCK_076-2b>¶濵粗安拙守光華之遣特出聖知癃憊為之激
昻捧拜至於感咽臣中謝瞻言江表寖迫風寒常情但
急於防邉廟算尤先於固本盖式敬爾獄預知王國之
長而能察以情可必魯人之勝所以繇諸生而推擇為
其繫一道之休戚伏念臣昨¶尾百僚莫裨一畫所言妄
<pb:KR4d0340_WYG_042-13a>
發朱雲素著狂名於短求長杜牧尚堪粗使不惟算商
鬻筴抑且搜粟買牛文俗之事飽更筆墨之道都廢上
前誦賦諸老賞雕蟲之工省中漏言萬里獲池魚之禍
乆矣三緘而避謗恥於一士之辨誣不圖改瑟之初復
忝乗軺之選課事功則臣己試亾具深慙毁畫於瓦墁
論風力則臣孤立易危矧欲動搖於山嶽彊顔一出舉
職極難徒抱書生澤物洗寃之心庶為明主祈天永命
之助兹盖伏遇皇帝陛下有建隆之神武有乾道之英
<pb:KR4d0340_WYG_042-13b>
明拔士不以一塗觀人於其大節謂山深林宻㝠鴻乆
避於網羅察隰下原髙老馬粗諳於道路起之閒廢假
以寵靈臣敢不精白乃心咨諏所部容姦人則善者奚¶
勸憚大吏則小且有辭無瑕可以戮人首盍厲律身之
操靡盬不遑将母¶終當陳反哺之情
　　　貢布表(袁州/)
舜絃方奏適當被袗之時禹服攸同爰謹貢絺之典意
均芹曝禮寓篚苞臣中謝恭惟皇帝陛下寳以儉慈麗
<pb:KR4d0340_WYG_042-14a>
惟道德輕徭薄賦首捐布縷之征固本深根尤絀繭絲
之稅凡受專城之寄謹脩任土之宜臣叨守薫臺逖瞻
薫殿屬届金流之候初御微凉雖非火¶浣之良庶存故
實
　　　謝戒諭贓吏表¶¶(江東/憲司)
皇之敷¶言莫匪訓彛之大官之失徳實由寵賂之章賴
聖天子之至仁與士大夫而更始臣中謝竊以建隆創
業盜臣必具於五刑乾道厲精汙吏罕從於三免伏窺
<pb:KR4d0340_WYG_042-14b>
一札丁寧之意仰合二祖英明之規兹盖恭¶遇皇帝陛
下張國四維操王八柄謂恭儉無載爾偽乃在位之典
常倘風愆有一於身是甘心於暴棄豈特麗朝家之重
辟亦永為名教之罪人臣敢不倡率屬封恪共明詔昔
跖亷夷溷人或怠於自新今墨封阿烹孰不强於為善
　　　賀明堂禮成表
奉二卣於明禋邦儀八舉練中辛之剛日祀典一新溥
率均懽顯幽並貺臣中賀恭惟皇帝陛下遵禹勤儉法
<pb:KR4d0340_WYG_042-15a>
文肅雝立重屋以饗天若稽古制陟茂陵而配帝盖取
聖經側身弭雲漢之灾治外嚴采薇之衛既交精祲遂
致休嘉臣隃睇國陽載馳江左宣室受釐之問雖莫奉
於末光清廟顯相之詩亦能形於善頌
　　　賀皇后牋
聖能饗帝存茅盖之遺規王假有家實椒<md:KR4d0340_SBCK_076-3a>¶塗之内助驩
騰㝢縣慶洽宫闈臣中賀恭惟皇后殿¶下體樛木之和
躬澣衣之儉齊姜任嗣太姒聿追治¶古之隆屏玉女卻
<pb:KR4d0340_WYG_042-15b>
虙妃不待¶¶¶¶詞臣之諷既受多祉遂形<md:KR4d0340_SBCK_076-3b>¶四方臣跡逺闕庭
身馳原隰瞻翠旗之旖旎空想祲儀秉彤管以形容莫
施薄技
　　　進銀狀
潔周禋之二卣祀典聿崇獻禹服之中金邦儀敢廢上
件銀寳寧愛地冶匪鑿山奉酎有嚴奚慮失侯之罰貢
珍惟謹且殊遣使之求
　　　謝明堂赦表
<pb:KR4d0340_WYG_042-16a>
在國之陽既承熈事配天其澤爰下寛書凡屬覆臨悉
䝉曠蕩臣中謝恭惟皇帝陛下憂勤庶政抑畏小心稽
典禮於累朝¶薦馨香於重屋周禋明潔致祼鬯以告神
漢徳沾濡與吏民而更始懽聲雷動和氣春囘臣猥以
暮齡逢兹盛旦身方逺外莫瞻依玉露之塵職在平反
願推廣金雞之¶詔
　¶　　除将作監直華文閣謝表
淑問周¶咨蔑然事稱崇班顯職不以次升簡記出¶於清
<pb:KR4d0340_WYG_042-16b>
衷寵光萃乎晚景¶臣中謝<md:KR4d0340_SBCK_076-4a>¶伏念臣¶方心泥古浮譽灾身
表乏娥眉愧時妝之不入譬猶蟲臂聴元化之所為非
上聖如天之并容則孤臣何地以投足然而弓旌每下
矰繳亦隨北有斗南有箕靡堪挹簸髙曰原下曰隰甘
老驅馳貫索未清埋輪無勇客嘲雄之拓落友笑良之
往來至若大匠名曹重華奎閤已隨鳬雁而去矣乃兼
熊魚而取之從雲氣望蓬萊雖歎風帆之引夢鈞天㳺
帝所尚聆廣樂之餘曩嗟十載之漂零今喜九重之賞
<pb:KR4d0340_WYG_042-17a>
識兹葢伏遇皇帝陛下既親庶政尤體羣臣憐杜甫之
丹心不忘明主問馮唐之白首猶是潛郎未許退藏復
叨進擢臣誓堅拙守仰荅睿知君遣¶使為之歌皇華敢
憚騏駰之¶¶逺役臣無母何以至今日終<md:KR4d0340_SBCK_076-4b>¶懐烏鳥之私情
　　　謝<md:KR4d0340_SBCK_076-6a>¶賜同進士出身表
臣¶某言伏凖御筆¶特賜臣同進士出身除祕書少監<md:KR4d0340_SBCK_076-7a>¶兼
國史院編修官實録院檢討官<md:KR4d0340_SBCK_076-8b>¶兼崇政殿說書¶¶已於九<md:KR4d0340_SBCK_076-12a>¶月十六日祗受賜出身勅命者奉身去國¶曷嘗一飯之
<pb:KR4d0340_WYG_042-17b>
忘<md:KR4d0340_SBCK_076-12b>¶君錫第登瀛¶¶¶¶¶¶親遇¶¶¶¶九重之¶¶¶¶¶知<md:KR4d0340_SBCK_076-13b>¶已<md:KR4d0340_SBCK_076-14a>¶承學之流咸勸<md:KR4d0340_SBCK_076-14b>¶明主
之恩不貲臣某中謝竊以儒科¶¶¶¶至榮史筆<md:KR4d0340_SBCK_076-15b>¶尤重韓¶維廷
試不就因見遺仁祖之朝曽鞏總叙既成且莫¶副仁宗
之¶意<md:KR4d0340_SBCK_076-17a>¶如臣者少雖勤苦老益惰荒當劉蕡未對之時莫
扳一第及宗元久斥之後絶意復收徙中奉使江表
不圖白首尚簡清衷招屈原於修門憫其憔悴見賈
誼於¶宣室訪以治安天顔咫尺之不違雲漢昭囘而下
飾遂舉朝廷乆虛之典如待巖穴特起之才無同進與
<pb:KR4d0340_WYG_042-18a>
争時名有至尊以為座主昔先人掌太史葢嘗窺金匱
之書今天子詔諸儒復使陪石渠之論&KR0476;逢出於<md:KR4d0340_SBCK_076-18a>¶千載
光采震於一時人以為夸臣之所懼兹盖¶¶¶¶¶¶¶伏遇<md:KR4d0340_SBCK_077-2b>¶皇帝陛
下¶改絃更化設虛待賢雖得士於舉選之中猶拔才於
尺度之外臣朔三千之牘猶謂報聞臣洪六十之¶¶¶¶¶年¶乃
䝉<md:KR4d0340_SBCK_077-7a>¶親擢實惟¶不世之遇愧非能<md:KR4d0340_SBCK_077-7b>¶言之倫<md:KR4d0340_SBCK_078-17b>¶臣猥以暮遲忝
兹優渥不願矜文章之小技但當蹈節義之大¶閑惟孝
惟忠念君寵母恩之難報則筆則削奚天刑¶人禍之足
<pb:KR4d0340_WYG_042-18b>
憂¶¶臣<md:KR4d0340_SBCK_078-18b>¶無任感天荷聖激切屏營之至¶謹奉表稱謝以聞
　　　經筵進講禮記¶徹章謝轉官表
禮母不敬甫終典學之功王求多聞爰懋談經之賞光
生虎觀愧極鵜梁臣中謝自淹中之傳失真而野外之
儀因陋齊魯兩生之泥古遂或許以大臣并汾諸子之
逢時尚有慙於<md:KR4d0340_SBCK_078-19a>¶明主於皇昭代取則遺編内而踐修身
齊家之言外而詳班朝治軍之制䇿進士賜儒行瞻淳
化之奎文幸太學講中庸屈重華之清蹕肆英辟丕承
<pb:KR4d0340_WYG_042-19a>
於前烈命羣儒各誦其舊聞風雨不渝星霜屢易生而
知之上也發明靡待於切磋臣何力之有焉傳習未離
於佔¶畢例遷華秩祗覺靦顔兹盖伏遇皇帝¶陛下以藻
旒之尊資旃厦之益每稱制而臨決亦刺經而參稽仰
止髙明一洗后倉戴聖之訓詁顧如淺陋莫𫝊胡瑗張
載之緒餘偶際休明繆叨優渥臣等敢不俯鞭退惰仰
賛緝熈漢臣夸稽古之榮不過俗見孔聖戒事君之諂
永佩格言
<pb:KR4d0340_WYG_042-19b>
　　　除祕閣修撰福建提刑謝到任表
操觚入館賁以舊氊乗傳起家榮於晝錦雖惬循陔之
志¶詎忘存闕之心臣某中謝¶¶¶¶¶¶¶¶伏念臣繇羇旅而立朝¶恃
君父為知已擢髮數世卿之罪道路誦傳造膝忠明主
之言天日臨照屢駁詞頭而抗論果收鬼質之除書然
猶受求疵責備之衆攻叢賣直患失之二謗擠排甚力
記憶愈頻俟駕而行固難逭防風氏之戮出門有碍懼
見加匡章子之名方将耕緜田而終身敢作乞鏡湖之
<pb:KR4d0340_WYG_042-20a>
妄想不圖睿渥就擁皇華奮於瓜牛廬之卑被以駟馬
車之寵慈母一笑喜問不疑之平反故人相孚勿犯孺
文之公法思仰副朝家之隆委非直為閭巷之美觀兹
盖伏遇皇帝陛下更大化以作新體羣臣而任使謂臣
已侵暮¶景¶有百年期頥之老親察臣見齒旦評無¶¶一飯
睚眦之恩怨拔諸閒退處以便安臣敢不絶瓜李之嫌
盡桑梓之敬内存孝謹常保垂魚之歡外落驕榮庶免
沐猴之誚
<pb:KR4d0340_WYG_042-20b>
　
　
　
　¶
　
　
　
　<md:KR4d0340_SBCK_078-20b>¶後村集巻四十二

<pb:KR4d0340_WYG_043-1a>
欽定四庫全書
　<md:KR4d0340_SBCK_079-1a>¶後村集巻<md:KR4d0340_SBCK_079-3b>¶四<md:KR4d0340_SBCK_079-7b>¶十三　　　　宋　<md:KR4d0340_SBCK_079-17a>¶劉<md:KR4d0340_SBCK_080-10a>¶克莊　<md:KR4d0340_SBCK_081-6a>¶撰<md:KR4d0340_SBCK_082-1a>¶　　玉牒初草¶
　　　皇宋寜宗皇帝(嘉定十/一年)¶
正月癸酉朔御大慶殿羣臣朝賀　辛巳填留守氐¶距
　壬午樞密院奏李全劉全楊友季先率先歸附¶克復
東海漣水等處詔李全特補武翼大夫京都路¶副總管
楊友季先並修武郎京東路鈐轄　癸未吏¶部某人等
<pb:KR4d0340_WYG_043-1b>
三十九人詔並改合入官贈武信¶軍節度使畢再遇太
尉賜故天章閣侍講胡瑗諡¶曰文昭　乙酉臣僚奏今
後有司議諡當博采是非<md:KR4d0340_SBCK_082-1b>¶之實不可專據行狀從之臨
安府奏獄空詔奨¶之　己丑朝獻景靈宫　乙未右諫
議大夫黄序奏納諫¶用人等五箴臣僚奏三衙江上諸
軍并兩淮忠義¶義勇民兵令主帥制置司郡守各嚴閱
習從之　丙¶申雷　殿中侍御史李楠奏比来朝廷治
贓吏失之¶寛上曰孝宗治贓吏甚嚴贓吏害民豈可不
<pb:KR4d0340_WYG_043-2a>
治¶　丁酉吏部引見某人等二十四人詔並改合入官¶
　二月癸夘朔　甲辰禮部侍郎袁燮奏今日邉陲不¶
靖非朝廷有意用兵縁被其擾不得不應上曰既被¶侵
犯若不能應何以為國　庚戌月入井　癸丑復<md:KR4d0340_SBCK_082-2a>¶李壁
元官與祠　甲寅大風　丙辰白虹貫日　丁¶已進武
翼大夫不嫖福州觀察使襲封嗣濮王　丙¶寅日有戴
氣　臣僚奏朝士非禮務日及公事聚議¶不得出謁黄
序奏史館宜擇專官修帝紀餘官分¶撰志傳遇史官闕
<pb:KR4d0340_WYG_043-2b>
不拘資格或補外許以藁隨修畢¶上之詔從其議¶　三
月壬申朔趙方奏知均州應謙之因敵犯江棄郡¶入山
賴統制馮杞捍禦始定詔謙之䧏兩官罷　庚¶寅詔今
嵗明堂惟事神儀物如舊制其乗輿服御中¶外支費並
從省約有司條具以聞　壬辰工部尚書<md:KR4d0340_SBCK_082-2b>¶兼國史實録
院修撰任希夷等奏乞修孝宗皇帝¶寳訓　丙申禮部
員外郎李琪奏乞令太常寺将慶元¶元年以後典禮編
纂成書　丁酉徐應龍等奏進讀¶通鑑徹巻乞宣付史
<pb:KR4d0340_WYG_043-3a>
館並從之詔法有摽撥為祖¶父俱亾而祖母與母有前
晚嫡庶之分設今後應一¶母所出子孫及祖與父年老
抱疾者並不得抑令摽¶撥雖出祖父母與父母之命亦
不許用州縣母得給¶據從大理寺丞沈繹請也¶　四月
壬寅朔　癸卯朝獻景靈宫　乙已監察御史¶盛章奏
洩米外國之弊乞下淮東漕司沿海州郡措<md:KR4d0340_SBCK_082-3a>¶置闗防犯
者處以軍法又奏撫州&KR0120;嵗米綱守臣移¶易水脚之費
抑進納富民部餫乞下江西漕臣考覈¶水脚錢出入之
<pb:KR4d0340_WYG_043-3b>
數令後輪差見任官從之　辛亥月¶入太微垣　甲寅
以禱晴舉行寛恤之政　己未以¶經筵進讀資治通鑑
終篇賜宰執講讀修注等官燕於¶秘書省　癸亥閤門
舎人熊武輪對上諭武曰卿是¶東宫官太子如何武奏
曰殿下賢明仁孝勤儉節用¶人之才否事之是非無不
盡知每日講讀之暇無他¶嗜好手不釋巻且動如節度
又不喜飲酒臣每輪當¶宿直絶不聞宴樂之聲上曰此
天賦也　丁夘以今<md:KR4d0340_SBCK_082-3b>¶年九月有事於明堂　戊辰黄序
<pb:KR4d0340_WYG_043-4a>
奏兩淮湖北京西¶守倅之俸悉取銅㑹州縣小吏或折
酸酒或以鐵錢¶而又積壓不支乞委逐路運司下所部
増小吏俸将¶鐵錢并交予銅㑹作三色按月支給從之¶
　五月辛未朔　丁丑以明堂有期告於天地祖宗社¶
稷宫觀　戊寅臣僚奏乞修築義倉舊制終嵗令丞¶合
一縣所入之數上之守貳守貳合諸縣所入數上¶之常
平常平合一道數上之朝廷令丞替移必批印¶紙考其
盈虧議其殿最從之　壬午潼川路提刑兼¶提舉丁必
<pb:KR4d0340_WYG_043-4b>
稱奏知資州李耆岡磐石縣令宇文之寅<md:KR4d0340_SBCK_082-4a>¶輒移城外南
津浮橋於西津竹木纎弱溺死十有四¶人乞並罷黜從
之　丙戌臣僚奏知天水軍黄炎孫¶偷生誤事詔炎孫
鐫二秩罷　壬辰御射殿閱新¶舊行門射藝有差　盛
章奏法科鋪陳斷案舊¶以五十五通為十分以所通定
分數以分數辨等級¶别恩例凡七等上四等除評事餘
三等循資占射比¶年偶一中選不問等級皆可入寺有
司以其仕進太¶優遂難其題在下者病取放之數窄在
<pb:KR4d0340_WYG_043-5a>
上者患精通¶之士少乞復七等之制上四等除評事餘
三等初任¶注司法經任注檢法取之寛則習者必衆用
之精則<md:KR4d0340_SBCK_082-4b>¶濫者不容從之　甲午詔前淮南轉運判官方
信孺¶特鐫三秩以給事中任希夷言其鼔倡儀真官民
聴¶其奔迸私賂山東首領意在激切故也　丙申大理¶
寺丞趙彦悈輪對乞擇守令上曰守令難擇監司則¶每
路只消擇三兩人　丁酉命從臣日一人禱雨於¶天竺
山　戊戌黄序奏前知江陵府直祕閣趙善培¶昨以憲
<pb:KR4d0340_WYG_043-5b>
節兼帥襄陽敵兵犯塞驚畏成疾易鎮於江陵¶不聞有
一施設乃帶職名奉祠而歸詔善培落職¶　六月辛丑
朔　癸卯盛章奏乞令諸路憲司嵗終比¶較州縣獄庾
死尤多者痛懲一二從之　乙巳臣僚<md:KR4d0340_SBCK_082-5a>¶奏新知處州吕
祖平頃以珍玩取媚權姦祖儉乃其¶堂兄祖平恐為所
累圖冩宗支指為踈族用以自解¶守江隂無善状乞罷
括蒼新命從之　丁未李安行¶奏遴選愛民奉法者為
郡守老成有風力者為監司¶從之袁燮進對奏蜀中不
<pb:KR4d0340_WYG_043-6a>
靖上曰秋髙馬肥是他¶時月尤當為備燮奏云今日事
勢迫切不容少緩¶上曰蜀帥不可不易又奏兩淮荆襄
間近雖稍静然¶不可忽上曰彼或有謀何可輕信燮奏
云講和却是¶省事但金人之意不專在嵗幣難以通和
上曰他積¶累所得已數倍於嵗幣燮奏曰誠如聖諭彼
既不通<md:KR4d0340_SBCK_082-5b>¶和中國尤當嚴備　庚戌月入氐　辛亥填星
留守¶亢　乙夘有流星大如太白　辛酉詔湖州賑恤
安¶吉縣被水之民　丙寅録行在繫囚¶　七月庚午朔
<pb:KR4d0340_WYG_043-6b>
日有食之　壬申右正言李安行奏¶陛下雙隻皆視朝
而延訪之不及早晚皆講讀而¶作輟之不常聴納雖不
倦而議論之見於施行者¶無㡬奉飬雖有節而帑藏之
耗於侵欺者不察豈非¶安於小康而有怠心乗之耶願
陛下謹終如始以興¶治功從之給事中任希夷繳奏成
都路運判梁綸¶輕信浮言驚擾中書舍人黄宜奏知天
水軍黄炎孫<md:KR4d0340_SBCK_082-6a>¶負印先遁詔綸奪兩秩罷炎孫追三秩居
於辰州¶　以集英殿修撰知平江府趙彦橚為寳謨閣
<pb:KR4d0340_WYG_043-7a>
待制旌¶其職事修舉也　甲戌監察御史蔡闢奏兵部
侍郎¶黄序歴遍臺諫嗜利無厭詔與祠禄監察御史王
夢¶龍國子司業林㺾巽懦貪鄙乞行罷黜從之　嵗¶星
入井　辛己詔知潼川府許奕與祠提刑丁必稱¶罷以
侍御史李楠言其卓郊之擾妄奏失實故也¶　乙酉以
袁燮為編類孝宗皇帝寳訓官　壬辰詔進¶知泉州真
德秀官一等旌其擒捕海冦之功也　丁酉¶詔諸以贓
罷毋得輕受文状遽改正必檢㑹元劾罪<md:KR4d0340_SBCK_082-6b>¶犯輕重為之
<pb:KR4d0340_WYG_043-7b>
處分從李楠請也　戊戌左司監盛章奏¶乞戒飭監司
帥守凡日前差入僉㕔之人並令囘任¶違者御史臺覺
察受差人罷黜所差官例責罰從之¶　八月庚子朔
辛丑臣僚奏年来贓吏罷輕自今罷免者¶勿與祠鐫褫
者勿敘復竄斥者勿近徙永不與親民者¶勿改正已甚
則施杖配估籍之法乞下有司著為令¶甲從之　癸夘
權工部尚書胡榘奏事云北兵本無¶能為陛下愛兼南
北初未有征伐意内因廷臣横議¶外而邉臣邀功使邉
<pb:KR4d0340_WYG_043-8a>
境乆未安上曰皆邉吏希望¶爵賞為國生事不可不戒
　以右丞相兼樞宻使史<md:KR4d0340_SBCK_082-7a>¶彌逺為明堂大禮使參知政
事鄭昭先為禮儀使簽書樞宻院事曾從龍為儀仗使
吏部尚書李大性為鹵簿使戸部尚書薛極為橋道頓
逓使　甲辰以安徳軍節度使師嵒提舉萬夀觀詔平
江府新剏嘉定縣分置五鄉可以依仁循義服禮樂智
守信為名從守臣所請也　丙午嵗星入井　臣僚奏
新除起居舍人留元剛立朝傾險治郡荒淫乞寢新命
<pb:KR4d0340_WYG_043-8b>
詔與宫觀　壬戌寳謨閣待制新知興元府充利州路
安撫司聶子述内引朝辭上曰朕将付卿全蜀子述奏
臣才識凡下深懼無以稱塞陛下使令之意　戊辰盛
章李安行進對論敵情變詐願陛下毋以敵退為可喜
日與二三大臣講明備禦上曰邉備不先理㑹却遲安
行奏兵法曰無恃其不來吾恃有以待之上曰極是又
臣僚言二廣大州城池甲兵僅足以保至於小州城低
池淺兵或不及百人南俗易動中州姦盜率多配𨽻於
<pb:KR4d0340_WYG_043-9a>
此猝有竊發何以待之今世言武備者類於兩淮荆襄
介意而置嶺南於度外臣恐如唐人每備西北不知其
禍在於東南欲望朝廷無惜小費於二廣之間其有要
害去處切宜葺浚城池練習兵民以便緩急上從之¶
九月庚午朔　癸酉蔡闢奏今後聚斂之臣永不列¶於
親民刻剥之将永不使之馭軍從之　己夘朝獻¶景靈
宮　庚辰朝享太廟　辛巳大饗於明堂赦天¶下雷
丙戌月入畢　戊子日入井　己丑嵗星守¶井　壬辰
<pb:KR4d0340_WYG_043-9b>
監察御史王夢龍奏三邉移運之苦謂如¶某州㸃夫某
州運米又指某州出卸涉歴三州所運¶不過八斗計其
資糧屝屨㸃摘誅求之費常十倍於¶八斗之直中産之
家雇替一夫為錢四五十千下户¶一夫受役一家離散
乞責諸路漕臣増價就近和糴<md:KR4d0340_SBCK_082-7b>¶以省陸運又奏朝廷近
科降官錢委淮司漕司雇夫¶就運而官吏奉行不䖍所
給不敷樂就者鮮未免驅¶迫乞嚴飭典餫之官凡所雇
募必先寛計其程給卸¶以時從之　丙申李楠奏二廣
<pb:KR4d0340_WYG_043-10a>
四弊一右選不問有¶無出身不顧格法違碍皆睥睨符
竹二武弁雜流冒¶辟縣令三選人入嶺例求速化既就
此得一削又改¶辟他州四嶺右獨桂林似中州宦㳺來
者往往職𨽻¶諸州身留八桂乞令各路帥司監司有右
列求辟守¶令與夫改辟選人茍圖薦不安本任者按奏
鎮斥¶帥臣監司自違戾者降責從之<md:KR4d0340_SBCK_082-8a>¶　<md:KR4d0340_SBCK_082-9a>¶十月巳亥朔
庚子李安行奏日者郊禋肆赦未㡬¶雷聲隠然皆由奉
行之吏不能祗承徳意督責巳蠲¶之租淹留應釋之囚
<pb:KR4d0340_WYG_043-10b>
沮抑參選之官敗将當誅而幸¶免逃卒或貸而不問淹
覆陣亡裒尅衣廩既失軍民¶之心遂激上天之變乞日
與二三大臣講求布徳修¶令之道仍内委臺省外令監
司帥守等覺察奉詔¶不䖍者並從之　壬寅恭謝於景
靈宮　癸卯如昨¶禮　以趙方為龍圖閣待制仍舊京
湖制置使大理¶丞游九功遷官一等直秘閣知金州
己酉崇政殿¶說書柴中功進講奏曰所講唐國風以後
詩諸侯之事<md:KR4d0340_SBCK_082-9b>¶也何足為陛下道顧其所述有是非得失
<pb:KR4d0340_WYG_043-11a>
興亡¶治亂之迹可以為後世規鑒者上曰卿以名儒勸
講¶冀聞忠讜　壬子蔡闢奏科舉差官每患科名員少¶
乞博采科第學識衆所推重者以備考官之選從之¶王
夢龍奏邉論幕職令佐雖考第舉員已足並須成¶資受
代　癸丑恭謝於太乙宫　甲寅賜武臣宴於¶貢院
丙辰端慶節羣臣上夀　丁已賜文臣宴於¶貢院　戊
午夜大風　已未大燕集英殿　戊辰盛¶章奏以太祖
太宗真宗髙宗孝宗講¶學為法從之詔兩淮江浙監司
<pb:KR4d0340_WYG_043-11b>
帥守所部灾傷州<md:KR4d0340_SBCK_082-10a>¶軍合蠲放賑濟去處並從實以聞違
者臺臣劾之¶　十一月己巳朔　庚午命從臣日一人
禱雨於天竺¶山卿監郎官禱於霍山祠　辛未就命禱
雨從臣卿¶監郎官禱雪　壬申蔡闢奏今後慶宴毋得
託疾避¶免從之廣西經畧鄒應龍奏知欽州林千之殺
人¶而食詔千之先罷仍限一月具案來上　癸酉袁燮¶
進讀髙宗寳訓至為上極難處一事不合人情則¶人得
以議上曰人主作事豈可不合天下之心又讀¶至凡進
<pb:KR4d0340_WYG_043-12a>
一人使人皆以為當用退一人皆以為當去¶迺為允當
因奏髙宗聖意以為進退人才皆當合<md:KR4d0340_SBCK_082-10b>¶天下之公論願
陛下以為法上曰國人皆曰賢然後¶用之此便是公論
又讀至朝廷多是事急時許人賞¶典事平後不能如所
許與之甚不可也因奏向來諸¶軍曽立戰功者賞猶未
及遍行上曰人無信不立若¶賞典不信何以使人又讀
至功過不相掩以故賞罰信¶上曰有功則賞有罪則罰自
是不可相掩　甲戌袁¶燮進讀寳訓至王&KR0645;專事交結
<pb:KR4d0340_WYG_043-12b>
因奏将帥交結非能¶自出家財不過掊克軍士上曰今
日将帥亦有此弊¶何以成功又讀吴璘功賞寳訓云政
有賞罰如¶醫用藥不及則不能治病太過則傷氣要須
適中燮<md:KR4d0340_SBCK_082-11a>¶奏曰自古人君治天下只宜中道剛柔皆不可
不中¶上曰柔而不中為姑息剛而不中為霸道剛柔皆
得¶中為王道燮曰誠如聖諭　丙子填起入氐宿方口¶
星　袁燮進讀寳訓云土豪等賞似太輕宜逓加¶一等
上曰此民兵邪燮奏曰即民兵也建炎間中原¶陷没土
<pb:KR4d0340_WYG_043-13a>
豪多有能據險自守者敵不能破髙宗所¶以優賞之因
奏王辛者即土豪也去年光州被兵辛¶首立功以此知
土豪可用　四川制置使董居誼奏¶敵兵犯關知成州
羅仲甲知西和州楊克家¶送居道州仲甲常徳府　己<md:KR4d0340_SBCK_082-11b>¶夘以左翼軍統領楊俊為統制旌其連獲賊冦海¶道肅
清故也　辛巳刑部尚書徐應龍進讀續帝學¶至詔講
讀官遇不開講日輪進漢唐故事有益政體¶者二條仍
旬録申三省因奏近嵗止進一條而不復¶申省乞間以
<pb:KR4d0340_WYG_043-13b>
一二付外施行上曰所進故事與輪¶對劄子一同若有
益於治道者當付出行之　壬午¶蠲皇后殿置平江府
長洲常熟田自嘉定十二年以¶後稅租科斂等三年
袁燮進讀寳訓至上書¶後漢光武紀賜右諫議大夫徐
俯手詔曰卿近進言¶宜熟看光武紀以益中興之治因
思讀之十過未若<md:KR4d0340_SBCK_082-12a>¶書一遍之為愈也燮奏曰髙宗所謂
讀之十過未若¶書一遍此語有益聖徳臣聞陛下龍潛
時親書呂公¶著十事宜時以此等書之上曰呂公著有
<pb:KR4d0340_WYG_043-14a>
十¶事司馬光有五規柴中行因言向於宗寺恭覽玉¶牒
載陛下日書三百字不勝歎仰　甲申校書郎袁¶甫進
對言欲圖外治當先内治所謂内治無他辨邪正¶而已
忠實者為正人諛佞者為邪人知有人主知有¶國家者
為正人知有身知有私家者為邪人上曰然¶又奏陛下
若得正人以為國家用則朝廷本根既正¶外患何憂不
平上曰然徐應龍進讀續帝學至<md:KR4d0340_SBCK_082-12b>¶元詔三年五月詔權
住進講八月范祖禹言昔唐憲¶宗不對學士兩月李絳
<pb:KR4d0340_WYG_043-14b>
奏曰為臣等竊禄偷安之計¶則便矣其如陛下何應龍
奏曰祖禹意謂人主深¶居閒燕接見儒生之日少恐為
近習所移故發是論¶大凡人主之學以此心為先祖禹
此後又有正心¶之說盖心正則萬事皆正惟陛下留神
上曰祖¶禹愛君之切如此　乙酉袁燮進讀寳訓建炎
元¶年手詔三省曰宣仁聖烈皇后保佑哲宗有社稷大¶
功姦臣懐私誣衊聖徳其蔡確蔡卞邢恕蔡懋取㫖¶行
遣燮奏曰髙宗所以中興者只為能辨宣仁<md:KR4d0340_SBCK_082-13a>¶之誣治蔡
<pb:KR4d0340_WYG_043-15a>
卞邢恕等之罪君子小人至此方見明白¶此所以為立
國之本上曰邪正豈可不辨向來止¶為邪正不分所以
致播遷之禍又曰今日自是可為¶之時燮中行奏曰誠
如聖諭天下事未有不可為者¶中行又奏曰更在陛下
奮大有為之志上曰然　丙¶戌太府少卿葛洪奏恵民
五局以偽藥給賣詔監官¶管淇陶大章閭丘椅各鐫一
官藩師文展磨勘二年¶　徐應龍進讀續帝學至蘇軾
所讀淳化二年¶太宗皇帝謂侍臣曰諸牧監馬多死近
<pb:KR4d0340_WYG_043-15b>
取十數槽寘¶殿庭下視其芻秣軾因進言馬不能言無
由申訴<md:KR4d0340_SBCK_082-13b>¶太宗皇帝深哀憐之民雖能言上下隔絶不能
自訴¶無異於馬四海之衆又非如馬可致殿庭惟當廣
任¶忠賢以為耳目若忠賢踈逺民之疾苦無由上逹應¶
龍奏曰昔齊宣王不忍一牛之觳觫孟子謂其恩當¶及
百姓蘇軾因殿庭飼馬事迺言及民之疾苦是皆¶遇物
見意廣其君之仁愛者也上曰昔人開導其君¶類多如
此又奏曰今日之民困亦甚矣任牧民之寄¶知此理者
<pb:KR4d0340_WYG_043-16a>
十無一二望陛下與二三大臣講究可以¶寛民力者至
於除授守臣之際亦乞審擇上然之　庚¶寅皇太子講
堂奏乞講尚書從之袁燮進讀寳<md:KR4d0340_SBCK_082-14a>¶訓云自古小人陷害
君子立為朋黨之論燮奏曰慶¶元初攻汝愚者謂之謀
逆所用之人謂之逆黨汝愚¶豈謀逆者上曰此時天下
洶洶燮奏曰賴陛下聖明¶察見誣妄復奏曰逆黨之說
既不足取信又撰一名¶謂之偽學上曰此謂道學也若
不立此名則無以排¶陷君子燮等奏誠如聖訓次進讀
<pb:KR4d0340_WYG_043-16b>
續帝學元祐元¶年司馬康講尚書洪範乂用三徳哲宗
問曰只此三¶徳為更有徳起居舍人王巖叟喜聞玉音
請書於册¶燮奏帝王之學要發問周易言學以聚之問
以辨之¶中庸言博學之必曰審問之臣亦願陛下勤於
訪問<md:KR4d0340_SBCK_082-14b>¶上曰問則明　日南至　上不視朝¶　十二月己
亥朔李楠奏知揚州應純之昨守山陽背¶公徇私揜将
士功以私其子乞賜鐫罷從之　庚子¶徐應龍進讀寳
訓至昭慈皇后處瑶華亭事應¶龍奏曰兹事其初也人
<pb:KR4d0340_WYG_043-17a>
定勝天及其後也天定能勝人¶矣京城之變昭慈已廢
居瑶華不與北徙既而垂簾¶聴政以位授之髙宗豈非
宗廟社稷之靈䕶祐之¶乎上曰當時宫中所謂厭勝者
烏有此理應龍奏曰¶惟其不信即無是事若漢之武帝
惑莫甚焉李楠奏¶曰陛下聖明迺灼見無是理　癸卯
李安行奏乞将<md:KR4d0340_SBCK_082-15a>¶今年綱運應入浙者就江東三司截留
科撥理為和¶糴之數却責三司以元降糴本於浙西豐
熟州郡就¶便収糴經解豐儲倉或平江嘉興和糴倉抵
<pb:KR4d0340_WYG_043-17b>
還兊撥¶之數其江東諸郡如建康太平池寜國廣徳等
處有¶科撥𨽻司農寺交納者亦許兊撥應付江上軍糧
却¶就行在支撥和糴米還司農寺支遣其部綱賞格當¶
照地里差次與推元賞從之盛章奏祖宗之世¶内藏所
積或至三十庫三司有闕於此假貸陛下¶躬行節儉而
内帑空乏諸州合解之數以囑託而寖¶虧主藏出納之
司以肆欺而侵盜先朝修内司文厯<md:KR4d0340_SBCK_082-15b>¶内赴比部驅磨元
祐間御史上官均請復舊制令户¶部太府並主行内藏
<pb:KR4d0340_WYG_043-18a>
檢察出納今士大夫顧忌無敢¶言者不過以左右近習
惡聞是說願陛下參酌成憲¶令外廷檢覈内帑從之又
奏雄勝軍統制侯汝楫御軍¶無律赴援畏怯詔鐫二秩
送軍前自効　甲辰以禱¶雪蠲大理寺臨安府三衙私
酤茶鹽贓賞錢　丙午¶臣僚奏安豐軍教官何知昌化
縣教官張毅然各擅¶離任入朝覓舉乞並罷黜仍乞下
諸路監司郡守今後¶教官不得妄作訪求遺書差出及
入僉幕從之　己¶酉御射殿軍頭司武伎　庚戌月入
<pb:KR4d0340_WYG_043-18b>
井　辛亥徐<md:KR4d0340_SBCK_082-16a>¶應龍進讀續帝學至劉唐老言大學論入
徳之序¶應龍奏曰能知是理然後可以推而達之天下
國家¶唐老之言是也上曰大學之言甚切治體　甲寅
袁¶燮進讀寳訓至上跋晉王羲之書蘭亭詩叙云覽¶此
叙因思其人與謝安共登冶城安悠然遐想有¶髙世之
志羲之謂曰今四郊多壘宜思自效而虛談廢¶務浮文
妨要恐非當今所宜登臨放懐之際不忘憂¶國之心令
人逺想慨然燮因奏士大夫虛談廢務浮¶文妨要最計
<pb:KR4d0340_WYG_043-19a>
利害髙宗當紹興元年金勢方强中¶國多故之時𤼵為
聖訓今邊郡未寧烽烟未熄願<md:KR4d0340_SBCK_082-16b>¶陛下體髙宗之意激厲
士大夫上然之　丙辰徐¶應龍進讀寳訓至紹興三年
殿中侍御史常同言¶六曹長貳拘守繩墨宜少假以權
使得隨宜裁決¶上曰朝以法令御百執事有司奉法而
不敢以私¶意更令祖宗成憲不敢改也應龍奏曰常同
之言誤¶矣若使得從權裁決豈復有成法乎上深然之
又讀¶續帝學至呂大防等奏人君之要在乎知人若以
<pb:KR4d0340_WYG_043-19b>
正為邪以小人為君子則不可應龍奏曰姜公輔天¶下
皆以為君子而徳宗乃以為賣直盧杞天下皆以¶為奸
邪而徳宗乃以為忠亂亾相繼未有不由於是<md:KR4d0340_SBCK_082-17a>¶上曰君
子小人最為難知彼小人者亦能𤼵君子之¶言當即其
事而觀之　己未以禱雪命大理寺臨安¶府三衙決繫
囚兩浙州縣亦如之　庚申徐應龍讀續¶帝學至仁宗
皇帝與講讀官講詩至誰能烹魚溉¶之釡&KR1092;謂侍讀丁
度曰老子云治天下若烹小鮮謂¶此也應龍奏曰烹魚
<pb:KR4d0340_WYG_043-20a>
煩則碎治民煩則亂詩言誰能¶烹魚者乎但滌其釡&KR1092;
而已仁宗皇帝四十二年¶安靖之治豈非自此言而推
之耶今日為陛下牧¶養斯民者以苛察為明以督促為
能陛下時有¶以丁寜訓飭之上曰然　壬戌給諸軍薪
炭錢<md:KR4d0340_SBCK_082-17b>¶　甲子以雪賜輔臣燕於尚書省　是嵗斷死刑
一百¶六十八人¶
　
　
<pb:KR4d0340_WYG_043-20b>
　
　
　
　
　
　
　
　後村集巻四十三

<pb:KR4d0340_WYG_044-1a>
欽定四庫全書
　<md:KR4d0340_SBCK_083-1a>¶後村集巻四十四¶　　　　宋　劉克莊　撰
　　玉牒初草¶
　　　皇宋寜宗皇帝(嘉定十/二年)¶
正月戊辰朔上不視朝文武百僚赴大慶殿朝賀¶聶子
述除寳謨閣直學士四川制置使兼知成都府¶　己巳
不視朝　癸酉袁燮以已見進對論豫常燠若¶時雪未
應由逸豫之故願陛下至誠感格庶㡬天意¶可回上曰
<pb:KR4d0340_WYG_044-1b>
每日在禁中焚香致禱燮奏古人應天以¶實要須修政
事進忠良屏邪佞此應天之實也上曰¶人臣來說者少
不來說者多朕只要人來說　乙亥<md:KR4d0340_SBCK_083-1b>¶大風　戊寅袁燮
進讀寳訓至御史中丞趙鼎疏¶論宰相呂頥浩過失燮
奏祖宗立國規模以大臣為¶股肱心膂任以大事故大
臣得以行志以臺諫為耳¶目無所不言故大臣不敢為
非上曰此所謂言及乗¶輿則天子改容事關廊廟則宰
相待罪上下之情¶不通則為否卦若臺諫不言何縁得
<pb:KR4d0340_WYG_044-2a>
知朕只要人來¶說吏部引見計黌等三十九人詔並改
合入官¶蔡闢奏乞申嚴百官出入曹局之節及常朝後殿
四參¶之禮從之　壬午下詔舉貢　甲申盛章奏朝廷
每¶給和糴犒賞並以銅券而兩淮州郡将帥率以鐵鏹<md:KR4d0340_SBCK_083-2a>¶折支物貴鏹輕實原於此乞嚴行戒飭李安行奏¶近有
指揮凡逃絶田産為民冒耕若請佃在户者並¶令召賣
拘錢解封樁庫官吏奉行過當開告訐之門¶立剗奪之
令所在怨嗟且逃絶田已經紹熈間置局¶出賣嘉定間
<pb:KR4d0340_WYG_044-2b>
嘗再根括為錢不過一百八十萬緡而¶已乞下諸路應
紹熈間以前請佃之家不欠租課¶者並免估賣其因追
降指揮為人剗賣者給價還剗¶買之人並從之　甲午
吏部引見馬壬仲等二十三¶人詔並改合入官袁燮進
讀續帝學至上官均¶言明君操術自有至要盖好學則
明天人之道通古<md:KR4d0340_SBCK_083-2b>¶今之變好問則察羣臣之誠達天下
之政燮奏上官¶均之言可謂切當臣願陛下勤於訪問
柴中行因¶言亦須觀其所問之人問於正人則能盡忠
<pb:KR4d0340_WYG_044-3a>
問於邪¶人反為正人之害上深然之燮奏人之邪正亦
不難¶知但觀其所言為已乎為國乎則邪正判矣　丙
申¶李安行奏知雅州趙㦛夫裒斂析秋毫每日輪官受¶
輸别貯出剰即其多寡以課能否其折價也每石以¶七
貫而回糴軍糧也以三貫二百軍民怨嗟詔罷之¶　二
月戊戌朔　庚子太白晝見　袁燮進讀續帝學¶崇寜
三年幸太學遂幸辟廱御制辟廱記宣和四年<md:KR4d0340_SBCK_083-3a>¶幸祕書
省次幸祕閣燮奏當時興學崇儒如此未㡬¶乃有播遷
<pb:KR4d0340_WYG_044-3b>
之禍何也皆由邪正不明是非顛倒雖崇¶儒學亦無益
柴中行言當時所作事不過只是觀美¶初非務實何以
能免播遷之禍　辛丑徐應龍進讀¶寳訓至紹興八年
上謂輔臣廣南去朝廷逺宜精擇¶郡守奏云臣前此兩
試廣郡親見其間武臣為郡者¶狼籍殊甚李安行奏云
右科人止三任便可入廣郡¶比文臣甚優上曰此等人
未歴練不宜輕畀以郡¶　癸卯徐應龍因進讀奏云前
讀資治通鑑所載仇士¶良事陛下能記之否上曰士良
<pb:KR4d0340_WYG_044-4a>
歸老語其徒云天子<md:KR4d0340_SBCK_083-3b>¶不可令閒暇暇則觀書見儒臣則
納諫智深慮逺吾¶屬恩薄而權輕矣應龍云陛下能記
此天下幸甚¶　庚戌曾從龍除同知樞密院事江淮宣
撫使禮部尚¶書任希夷除端明殿學士僉書樞密院事
兼太子賓¶客　癸亥以武師道為池州副都統制　甲
子臣僚¶奏前四川制置使董居誼料敵無先見臨事無
豫備¶蜀人怨之深入骨髓乞寝召命從之¶使行　三月
丁卯朔太學博士樓昉面對讀劄至事力不敵¶猶當掩
<pb:KR4d0340_WYG_044-4b>
擊攻刦口奏云敵欲求和皆非實意若不能¶自立崖岸
彼豈肯退聴上曰當立此崖岸又讀至<md:KR4d0340_SBCK_083-4a>¶變官軍怯懦之
習口奏云若朝廷能駕馭将帥能¶激昻官軍人人敢戰
山東一邉自然不㑹頭重上曰¶然　己巳鄭昭先除知
樞密院事曾從龍參知政事¶並兼太子賓客　戊子大
理寺丞梁丙降兩官罷以¶臣僚論其暫守楚州短於御
衆激使攜貳故也　辛卯¶夕有星如太白　壬辰知沔
州兼利西安撫丁焴¶特轉朝奉大夫直龍圖閣賞其誅
<pb:KR4d0340_WYG_044-5a>
李好古之功也好¶古為利路副總管擅斬統制張斌領
兵二千徑下沔¶州或言其謀害張威張虎焴執而誅之
故有是命其¶後乃有言好古寃者　癸巳徐應龍進讀
寳訓至<md:KR4d0340_SBCK_083-4b>¶建炎三年環慶帥王似言陕西六路帥乞皆用
武臣¶帝曰如范仲淹亦不在親臨矢石應龍奏云如丁
焴¶在沔州臨事深識權變若邉頭盡得若人而用之復¶
何患上曰此人殊有謀畧　甲午袁燮進讀寳訓至¶御
筆督諸将進兵事燮奏近日諸将多不肯向前¶有領兵
<pb:KR4d0340_WYG_044-5b>
數萬端坐兩月更不出城一步者宜戒飭之¶又讀續帝
學至程瑀侍讀隨事著明其說上曰近¶年侍讀不進講
義得卿每事敷陳甚善燮因奏曰觀陳¶瑀事則知向來
讀官亦進講義也上曰只讀一遍則¶無益於事<md:KR4d0340_SBCK_083-5a>¶　閏三
月丙申朔袁燮進對因賀生擒偽駙馬燮言¶若當時與
之講和安得有今日之事上曰若講和銳¶¶氣銷鑠燮奏
人主銳氣豈可銷鑠　己亥臣僚奏¶吏部郎官康仲頴
以儒自名中實峭深前守天台無¶善状詔仲頴與祠
<pb:KR4d0340_WYG_044-6a>
辛亥柴中行進講羔裘大夫以¶道去其君之詩言古人
三諫不用而後去之此所謂¶以道去其君也上曰人主
容納諫諍則人臣得以行其¶道　壬子袁燮進讀寳訓
至上言劉錡順昌之勝¶未為善戰錡之所長在於循分
守節又稱李寳非惟¶驍勇其心術亦可倚仗燮奏髙宗
選擇将帥專取其<md:KR4d0340_SBCK_083-5b>¶用心此乃萬世人主擇将之要柴中
行亦言安豐受¶圍甚乆初未嘗出戰却稱大捷十數上
曰被圍七十¶餘日乃敢欺㒺如此　庚申袁燮進讀寳
<pb:KR4d0340_WYG_044-6b>
訓至手¶詔三省今後侍從闕選帥守及第二任提刑資
序¶者卿監郎官闕選監司郡守有政績者燮奏髙宗¶此
詔可謂得人主用人之要盖必經歴外任然後通¶練世
務上曰更迭之法誠不可廢次讀録忠義門燮¶奏蘇軾
有言平居有犯顔敢諫之士則臨難有仗節¶死義之臣
今日立朝之士偷合茍容者多只觀輪對¶便自可見上
曰此只是為爵禄燮奏陛下更宜崇<md:KR4d0340_SBCK_083-6a>¶奨節義¶　四月丙
寅朔　辛未前知袁州鄭自誠奏事論茍同¶之弊上曰
<pb:KR4d0340_WYG_044-7a>
雷同最是今日大患自誠奏轉移之機全¶在陛下　壬
申填入氐方口　癸酉月入太微垣¶　臣僚奏成都提
刑周居信被召累月遷延營私乞寝¶召命從之　甲戌
臣僚奏知池州葉凱以酷濟貪乞¶行鐫斥從之　詔諸
道提㸃刑獄以五月按部理徒囚¶　癸未朝獻景靈宫
　甲申亦如之　辛卯參知¶政事曾從龍除職與宫觀
太常議故相余端禮諡¶曰忠肅盛<md:KR4d0340_SBCK_083-6b>¶章奏太府卿四川總
領王鈆奸險貪惏隠匿糴本¶祠牒科諸路夫錢數百萬
<pb:KR4d0340_WYG_044-7b>
蜀民怨咨皆謂一年而取¶十年之賦制帥庸懦鈆每侵
撓其事權禍流西蜀歸¶装稇載舳艫蔽江乞重寘典憲
詔鐫三秩罷之　癸¶己李楠論曾從龍被命宣威遷延
時日乞寝除職予¶祠之命又奏董居誼誤國害民出蜀
席巻乞重行黜¶責並從之居誼褫職鐫三秩　甲午福
州觀察使李¶貴進右武大夫為興元都統制¶　五月乙
未朔以鄭昭先權監修國史日厯同提舉編¶修敕令
丁酉詔朕紹屢聖之統撫九有之師信不<md:KR4d0340_SBCK_083-7a>¶足以睦鄰威
<pb:KR4d0340_WYG_044-8a>
不足以制敵邊人匪茹輕啟於兵端生¶民何辜重罹於
荼毒空國以逞仍年於兹往來迭擾¶於三垂大小不知
其㡬戰賴天意厭亂之乆而人心¶助順之多我武用張
彼氣自奪果受元戎之祉遂成¶薄伐之功漸底晏清少
寛憂顧然念創殘之後尚多¶愁歎之聲室廬既墟婦子
不保民力困而轉輸未己¶農時失而賦役未蠲扞邉死
事之家盍頒䘏典臨陣¶血戰之士當議優恩或失律而
逋逃或乗時而嘯聚¶悉疏禁網用穆迓衡於戲除戎器
<pb:KR4d0340_WYG_044-8b>
戒不虞敢廢修攘¶之政發徳音下明詔共為安集之圖
咨爾羣倫體予<md:KR4d0340_SBCK_083-7b>¶至意應兩淮荆襄湖北利州路沿邉諸
州軍府縣鎮¶曾經蹂殘驚擾及轉勞役去處恤死節赦
罪囚蠲¶租賦各有差　辛丑以武功大夫忠州團練使
張威¶為右武大夫楊州觀察使依前沔州都統制　癸
卯¶袁燮進讀續帝學至迪功郎朱熹辭召命乞嶽廟上¶
曰熹安貧樂道改合入官主管台州崇道觀燮奏熹¶累
召不至而孝宗益重之自初官即與改秩可見崇¶儒好
<pb:KR4d0340_WYG_044-9a>
賢其後入為侍從出典方面又嘗擢置經筵當¶陛下龍
興之初實為講官上曰記得朱熹在經筵即¶是朱在之
父燮同說書柴中行奏陛下記憶朱熹<md:KR4d0340_SBCK_083-8a>¶如此其子猶在
罪籍本無大過陛下能拂拭而用之¶亦足以見不㤀忠
賢之後上然之臣僚奏監司州¶縣期㑹不報動涉嵗年
乞詔省部考覈稽遲必罰無¶赦從之　甲辰以扈再興
為鄂州副都統制　乙巳¶利西路安撫司言西和州鄉
貢進士何大用等二十四¶人状乞将權知郡趙彦呐優
<pb:KR4d0340_WYG_044-9b>
加旌異詔彦呐特轉兩¶官知西和州　丙午袁燮進讀
續帝學孝宗皇帝¶聖諭云朕常謂東宫徳性己自温粹
須是廣讀書¶濟以英氣則為盡善燮奏人君之徳固以
温粹為本¶然不濟以英氣則無以立大事決大疑惟有
英氣則<md:KR4d0340_SBCK_083-8b>¶有英斷而人主之徳全矣欲全此徳非學問不
可此¶孝宗所以言廣讀書也上曰此事全在學問　丁
未¶徐應龍等奏進讀先朝范祖禹所進帝學徹巻乞宣¶
副史館從之　己酉詔安邉所沒入寳應縣韓侂胄¶田
<pb:KR4d0340_WYG_044-10a>
五十九頃撥充忠義人耕種從淮東提刑賈涉請¶也
辛亥以崇信軍節度使開府儀同三司萬夀觀¶使安丙
為保寜軍節度使依前開府儀同三司四川¶宣撫使兼
知興元府利東路安撫使　已未祕書監¶柴中行轉對
奏近上官職須親出陛下手然後權歸¶於上又曰古之
用人謂之尊上帝上曰只是要無私<md:KR4d0340_SBCK_083-9a>¶不用匪人也又奏
三學伏闕此事不可含糊早定處¶分大抵公是公非合
於人心則人心自平上曰然又¶論邉事臣觀邉庭部落
<pb:KR4d0340_WYG_044-10b>
至多即漸次可平亦須數十¶年不定朝廷卒未有息肩
之期安可一日少㤀邉備¶今偷安之徒只欲茍圖目前
富貴豈復顧陛下宗廟¶社稷子孫計哉又今日大患最
在虛誕使邉備失措¶實難倚仗上曰須是慤實理㑹因
奏山東人雖受節¶制就招刺然亦不可置之腹裏況隂
誘北邊是再添¶一山東也又論公生明偏生暗此心一
偏邪正是非¶貿亂雖欲知之不可得矣此是知人之法
然必在人<md:KR4d0340_SBCK_083-9b>¶主先明其徳然後邪正是非不能亂上然之
<pb:KR4d0340_WYG_044-11a>
　癸¶亥以進讀續帝學終篇賜宰執講讀修注官燕於
祕¶書省詔令侍從兩省臺諫各擇文武可用之才二¶三
人姓名上籍於中書隨才任使¶　六月甲子朔臣僚奏
尚左郎官陳天宜昏眊跛倚與¶宫觀　乙丑臣僚奏新
除太常少卿蔡闢未嘗試邑¶昨除臺察冒然居之彈擊
多私意出臺有怨言詔與¶宫觀　丙寅録行在繫囚
丁夘權工部尚書胡榘¶禮部侍郎袁燮並罷以右議
大夫李楠殿中侍御¶史盛章右正言胡衛監察御史徐
<pb:KR4d0340_WYG_044-11b>
龜年張次賢言其<md:KR4d0340_SBCK_083-10a>¶和戰異論待班漏院㑹食公堂分争
求勝釁開朋黨¶害及國家故有是命　庚午以隨州棗
陽縣為棗陽¶軍從荆湖制置趙方請也　辛未太白晝
見　乙亥¶以嗣濮王不嫖薨輟視朝　庚辰太白入井
　壬午¶臣僚奏軍器監黎伯巽傾詐兵部郎中髙禾當
華髪¶之年有嬰孺之嗜刑部郎中趙彦适權姦之甥乞
並¶與郡著作郎陳黻憒憒無聞與參議官大理正沈¶驛
丞蔣誼與宫觀並從之詔朝士補外惟殿試前¶三名省
<pb:KR4d0340_WYG_044-12a>
元釋褐状元朝蹟稍深許之為郡餘未經作¶邑人非三
丞二著權郎且與通判差遣　癸未李楠<md:KR4d0340_SBCK_083-10b>¶奏前江淮制
置使李珏權重謀疎泗上之役實珏逼¶行損國家威重
啟敵國輕心乞候服闋奪職仍乞沿¶江兩淮各命制置
使其有官序尚卑資望猶淺則姑命¶以副使從之　丁
亥命從臣日一人禱晴於天竺山¶卿監郎官禱於霍山
祠詔二廣監司應闕官去處¶不許白帖差攝已差人限
兩月赴本州陳毁違者追¶冒請俸給計贓坐罪　己丑
<pb:KR4d0340_WYG_044-12b>
張次賢奏申嚴胄試假¶託宗枝遷就服屬之弊從之
辛卯太白經天¶　七月甲午朔　壬寅進信陽軍守臣
趙綸官二等旌¶其守禦之勞也　太白嵗星合於井
辛亥宣繒奏<md:KR4d0340_SBCK_083-11a>¶董居誼誤國罪大僅降三官落職未足示
懲詔居誼¶更降兩官送居永州　甲寅盛章奏乞先降
糴本令¶臨安府兩浙漕司差人運至極邉諸郡廣糴米
斛以¶寛淮民從之臣僚奏池州副都統制武帥道誕漫¶
無勇詔罷之　庚申蠲天水軍嘉定十一年分貢瑞¶慶
<pb:KR4d0340_WYG_044-13a>
節銀絹以經兵燹焚蕩故也　辛酉光州奏敵犯¶光山
縣知縣許泊權統制韓貴協力捍禦貴鏖戰屢¶捷以寡
不敵衆陣沒泊守城不屈而死詔贈泊武翼¶郎貴修武
郎並與一子承信郎仍各給其家錢千緡¶　八月甲子
朔　丙寅胡衛奏今後該封襲嗣濮王安<md:KR4d0340_SBCK_083-11b>¶定郡王之人
令寓居州軍審騐堪拜跪者津遣至宗¶正司銓量都堂
審察令奏事訖取㫖除授或序當承¶襲不堪拜跪者特
轉一官與子恩澤却於以次人¶選襲又奏選擇老成更
<pb:KR4d0340_WYG_044-13b>
練之人為知宗並從之詔户¶部申嚴州縣受租苛取之
禁漕臣察其違者劾之¶　庚午臣僚奏江西浙東等處
和糴並以一色關會近乎¶抑配乞以金銀品搭從之
壬申太白犯權御女星¶　甲戌詔四川制置使依舊利
州置司令安丙往來¶興元府等處措置邉面　丁丑太
白犯權左角少氐¶星　壬午蠲建寕府七縣嘉定七年
至九年第五<md:KR4d0340_SBCK_083-12a>¶等戸積欠稅租為緡錢一十萬從守臣史
彌堅請也¶　癸未月入井　甲申月犯熒惑　庚寅李
<pb:KR4d0340_WYG_044-14a>
楠奏朝紳¶進對監司守臣條上五事與夫草茅獻議多
有可採¶而未及行乞置籍記録委官考察其可行者條
列取¶㫖從之¶　九月癸巳朔　庚子侍讀徐應龍進讀
寳訓有自東西¶來者云張九誠投偽齊帝曰朕固知其
不然應龍奏¶曰非髙宗聖明九誠必遭中傷上曰飛語
烏足信又讀¶張常先汪召錫莫級范洵等告訐帝曰可
並與追削¶編置應龍奏曰詩云取彼譖人投畀豺虎髙
宗可<md:KR4d0340_SBCK_083-12b>¶謂深得詩人疾讒之意上曰此誠可為子孫家法
<pb:KR4d0340_WYG_044-14b>
　甲辰李楠進讀寳訓至帝諭輔臣曰朕欲治贓吏¶須
檢舉祖宗舊法先告諭庶行之不暴上曰祖宗治¶贓吏
至棄市楠奏髙宗嘗曰不必至此笞黥足矣繼¶今有贓
敗者乞並遵髙宗聖訓杖脊流之嶺表　乙¶已徐應龍
進讀通鑑至吳起為将與士卒最下者同¶衣食分勞苦
卒有病疽者起為吮之應龍奏曰昔之¶将帥與士卒同
甘苦得其死力今之将帥自掊克而¶不恤士欲其臨危
效命得乎惟陛下嚴戒飭之¶　癸丑詔令皇城司招刺
<pb:KR4d0340_WYG_044-15a>
三百人配填親從等闕　省<md:KR4d0340_SBCK_083-13a>¶衢州西安縣西尉置龍㳺
縣主簿從臣僚請也　乙卯¶以皇叔保康軍節度使開
府儀同三司嗣秀王判大¶宗正事師禹為少保保寜軍
承宣使知閤門事楊石¶為保寜軍節度使奉國軍承宣
使知閤門事楊谷為¶奉國軍節度使徐應龍進讀寳訓
至紹興二十六年¶樊光逺進對云近投荒者還官職物
故者復資品録¶子孫又帝諭輔臣曰往時士子或上書
忤秦檜押往本¶貫或他處聽讀致妨應舉可並放逐便
<pb:KR4d0340_WYG_044-15b>
上曰當時秦¶檜用事在朝賢者斥逐去盡應龍奏曰髙
宗既為¶之復官職録子孫至於聴讀士人亦令逐便恩
亦厚<md:KR4d0340_SBCK_083-13b>¶矣陛下觀書能察及此公道幸甚　丙辰月入太
微¶垣　己未建康都統許俊奏前軍統領張世忠策應¶
濠州畏怯逗撓委棄衣甲詔世忠鐫三官降凖備¶将
辛酉臣僚奏沿邉令尉須年六十以下方許差¶注見任
人令各州察其疲老不堪任使者赴部别行¶注授從之¶
　十月癸亥朔　甲子朝獻景靈宫　丁卯臣僚奏乞
<pb:KR4d0340_WYG_044-16a>
戒敕監司郡守各察其屬舉賢糾惡嵗終具疏來上¶省
部置籍稽考違者臺臣覺察重罰從之　己巳詔¶權殿
前司事務王端理獻錢㑹三十萬貫令本司樁<md:KR4d0340_SBCK_083-14a>¶管　庚
午月入羽林　辛未張次賢奏淮西陸運舊¶分兩路東
路自安豐運至無分無分運至廬廬運至¶濠西路自蘄
運至黄黄運之光地之相去各不下三¶百里半月可以
往復民亦樂趨近嵗邉吏指畫乖方¶東路之夫遣往西
路甚或不給路費顛踣道路乞戒¶敕諸司勿得越境借
<pb:KR4d0340_WYG_044-16b>
夫諸邉吏假軍期科擾者必罰¶無貸從之　甲戌工部
郎中張午進對奏前此方面¶之臣其江淮諸将類無可
恃當急收賢望拔用智勇¶上曰然又奏内帑之積無餘
版曹之用不繼上曰内¶帑誠不及向來午奏聖徳恭儉
宜貫朽粟紅今中外<md:KR4d0340_SBCK_083-14b>¶之財皆若不足必有其故當節用
不當取民上曰誠¶是又奏邉事上曰蜀中兵火可念午
奏陛下軫念遐¶逺如此天下無十全之利圖事揆策固
當惟目前之¶安而銷患制變亦不可不熟計其後上曰
<pb:KR4d0340_WYG_044-17a>
當慮後¶　戊寅以瑞慶節賜武臣宴於貢院　庚辰羣
臣上夀¶　辛巳賜文臣宴於貢院　癸未大宴集英殿
　丙¶戌李楠奏乞下提舉常平司申嚴州縣推排陞降¶
之法違者憲漕互察以聞從之　辛卯胡衛奏知¶欽州
林千之殺人為饌乞差大理寺官審勘上曰¶然又奏乞
令西蜀守臣各修軍政廂禁軍弓手之籍<md:KR4d0340_SBCK_083-15a>¶闕者日下招
填仍令逐路帥臣督察其奉行不䖍者¶從之臣僚奏淮
東提刑兼知揚州洪伋退縮辭¶難乞别與州郡從之時
<pb:KR4d0340_WYG_044-17b>
朝議移帥閫於楚州伋有異¶論故也¶　十一月癸巳朔
　丁酉以雪賜輔臣宴於尚書省¶徐龜年奏前主管川
秦監牧公事趙彦綰靳給本錢¶不盡支散致四川都統
司戰馬闕數乞寝彦綰召命從¶之　已亥日南至御文
徳殿羣臣朝賀有流星大如太¶白　癸卯詔臨安北山
劍門嶺今後毋得於其所鑿山¶伐石以張次賢論其泄
山川隂陽之氣故也　甲辰<md:KR4d0340_SBCK_083-15b>¶遣大理正孫涇鞫林千之
獄於全州　辛亥以少傅岳¶陽¶軍節度使進封㑹稽郡
<pb:KR4d0340_WYG_044-18a>
王致仕尋薨輟視¶朝二日贈太師　戊午以前四川安
撫制置使聶子¶述為寳謨閣待制提舉江州太平興國
宮給事中宣¶繒奏子述入蜀之初不能撫定潰卒乃悉
誅之激而¶為亂害及王人驚惶奔竄僅以身免乞將子
述奪職罷¶祠從之　已未李楠奏於無事為有事之備
上曰極¶是寧有備而無事不可無備而事至無所措手
邊塞¶近雖稍安宜加意設備上曰此言極是　壬戌
詔<md:KR4d0340_SBCK_083-16a>¶置安邉所幹辦公事一員　臣僚奏今後宗室監試
<pb:KR4d0340_WYG_044-18b>
無¶官應舉照鎖應以七人取二人省試乞下禮部將三¶
舉所放數上之朝廷如取應例立為定額從之¶　十二
月癸亥朔　甲子臣僚奏鹽官縣海潮衝突沙¶岸傾坍
去縣逼近人皆皇皇乞行下浙西諸司築&KR1408;¶仍撥上供
錢米為工役費從之　丙寅著作郎陳德¶豫進對奏畢
上曰人主𦂳切無出敬天親賢二事卿¶言極當　辛未
詔以歲晚嚴寒出豐儲倉米三萬石¶賑贍臨安貧民
詔省闈増置㸃檢試巻官二員專¶考宗子試巻　辛巳
<pb:KR4d0340_WYG_044-19a>
胡衛奏權刑部郎何剡久苦末<md:KR4d0340_SBCK_083-16b>¶疾弗為去就詔剡與宫
觀　乙酉臣僚奏乞飭泉廣¶二司及諸州舶務除依條
抽分和市外毋得和買違¶者計贓論從之　丙戌臣僚
奏乞諭三邉制帥逐路¶帥臣捜訪偏裨之有武勇智慮
者奏聞令樞密院審¶察陞擢從之　丁亥臣僚奏前知
瓊州楊炎正大言無¶實激成黎人之變知貴州陳士亷
專事欺誕妖冦跳梁¶副吏何彬為賊謀主而不能察詔
炎正士亷各鐫一¶秩罷之又奏申嚴京官臺參之制謂
<pb:KR4d0340_WYG_044-19b>
如有過犯未改正¶者本臺未與放參銓曹注擬亦視臺
關為準今或於¶未應參選徑欲參臺乞下臺部自今京
官劾罷元犯<md:KR4d0340_SBCK_083-17a>¶應二年若一年半參選者與仍舊外其有
限半年放¶參者並展作一年從之　戊子臣僚奏戰士
殁於行¶陣者増支請給一年半因傷歸柵身死者増支
九個¶月而孝糧兩月在其外此開禧二年嘉定十一年
指¶揮也近歳主將諱敗陣殁者申逃亡歸柵者云病死
請¶給截日住支老㓜轉為乞丐乞下諸軍痛革此弊從
<pb:KR4d0340_WYG_044-20a>
之　己丑以程立為興元副都統制程信為利州副¶都
統制　是嵗兩浙路户二百八十九萬八千七百¶八十
二口五百八十三萬九千七百八十七福建路¶户一百
六十八萬六千六百一十五口三百四十八<md:KR4d0340_SBCK_083-17b>¶萬九千六
百一十八斷死刑<md:KR4d0340_SBCK_088-7a>¶一百六十<md:KR4d0340_SBCK_088-16b>¶八人
　
　
　
<pb:KR4d0340_WYG_044-20b>
　
　
　
　
　
　
　<md:KR4d0340_SBCK_088-17a>¶　<md:KR4d0340_SBCK_088-20a>¶後村集巻<md:KR4d0340_SBCK_089-2b>¶四<md:KR4d0340_SBCK_094-19b>¶十四¶
<md:KR4d0340_SBCK_095-1a>¶
<pb:KR4d0340_WYG_045-1a>
欽定四庫全書
　後村集巻四十五¶　　¶　　<md:KR4d0340_SBCK_095-4b>¶宋　<md:KR4d0340_SBCK_112-19b>¶劉克莊　<md:KR4d0340_SBCK_113-9a>¶撰
　<md:KR4d0340_SBCK_128-1a>¶　書¶
　　　丁丑上制帥¶
竊惟今日重戍在邊兵力疲於暴露民力病於轉餉¶國
力窘於調度此中外痛心疾首之時也士之欲進¶言於
戱下者多矣往往竊嘆私議相顧莫肯𤼵曰不在¶其位
也曰交淺言深也某之不肖厠於幕下之一士不¶可謂
<pb:KR4d0340_WYG_045-1b>
之不在其位矣又䝉幸於左右者有年不可謂¶之交淺
矣黙而不言誼不可矣情不忍也夫官以江¶淮制置使
為名府事但兼之爾而足迹不至淮甸自<md:KR4d0340_SBCK_128-1b>¶江以北付之
文移晨起晏罷坐曹据案與治州縣無¶異精力耗費於
簿書而閫外之體統未明智慮周匝¶於事物而天下之
名義未講此失臨遣之意一也官¶軍按甲不動而藉山
東羣盗之力以收舊彊彼皆以¶殺人掠貨為事欲其秋
毫無犯所至牛酒開門迎勞¶其可得哉沿邊守宰誘殺
<pb:KR4d0340_WYG_045-2a>
附騎兩淮惡少俘奪人畜¶義旗所向有旅拒而無響應有
堅壁而無倒戈此失¶弔伐之名二也張魏公秦丞相雖
歪正不同然終身¶各守一説今也知戰之必不可已而
不敢力主也知¶和之决不可為而不敢深詆也若攻矣
而又欲守既<md:KR4d0340_SBCK_128-2a>¶守矣而復欲攻内無執持遥有禀聴擇善
不勇慮患¶太深豈以去位為難乎此失去就之義三也
凡此三¶失愚請極論其所以然者夫欲有事於仇敵此
天下¶之公憤也非一家一人之私憾也奈何不昌言於
<pb:KR4d0340_WYG_045-2b>
朝¶不博採於衆徒與二三君子籌之彼唱甚髙之虛言¶
我圗甚難之實事不出力以助我而持論以律我或¶漸
變為知難而退之説或遂謀為潔身而去之計古¶之君
子與人同樂必與人同憂今之君子預吾成而¶不預吾
敗共其安而不共其危此愚所未曉也先生¶能以一身
受公議之責而不能以公議所欲為者精<md:KR4d0340_SBCK_128-2b>¶白言之於上
何歟盖自南渡以來國家畏敵之病何¶其深入骨髓也
昔也畏敵之新熖今也畏敵之餘威¶有可强之勢而自
<pb:KR4d0340_WYG_045-3a>
貶以趨弱有可勝之理而預憂其¶必敗謀國至此可謂
拙矣自古任責大臣其胸中必¶有卓然不可易之見至
於成敗利鈍雖以諸葛亮之¶明不能逆覩然討賊之義
不以成敗利鈍而遂廢也¶今帷幄之籌無所堅决彊場
之吏無所禀承欲乗機進¶取則上制乎廟謨欲偷安退
保則下畏乎公論聚十¶數萬兵境上退縮如處女之不
窺門户也謹畏如彭¶祖之觀井也日月逝矣機㑹坐失
如天下後世何誠<md:KR4d0340_SBCK_128-3a>¶使吾之國人畏名義甚於畏仇敵通
<pb:KR4d0340_WYG_045-3b>
上下為一心合¶中外為一家勇者請行而怯者不議其
後君子協力¶而小人不撓其成又安有下作而上不應
外欲為而¶中沮之者哉凡今之持論者有三怯者欲和
勇者欲¶戰持重者欲守敵且漸衰吾誰與和和不足言
也試¶言戰可乎下哀痛之詔以示衆移和買之幣以犒
師¶使名義暴白如此則可以戰若陽諱其名隂喜其實¶
無大舉之勢而姑為小偷之事則戰未易言也三制¶閫
脉絡相通並衡並進使聲勢環合如此則可以戰¶若二
<pb:KR4d0340_WYG_045-4a>
邊不動一方用事如人之身四體不仁而一臂<md:KR4d0340_SBCK_128-3b>¶粗舉則
戰未易言也姑舍是言守可乎有張廵許逺¶之忠義使
登陴之兵裹創飲血而不怨如此則可以¶守若勞役無
度甘苦失均士卒凍饑而將帥歌舞娯¶樂軍心解體則
守未易言也有羊祜杜預之恩信使¶並邊之民知安居
奠枕之樂如此則可以守若杵築¶未乾驅之穿濬穿濬
未已驅之營造民心胥動則守¶未易言也夫戰守大事
也先生何不於此時與君相¶精講而熟訂之因以立一
<pb:KR4d0340_WYG_045-4b>
定之規模歟或謂方今廟謨¶淵深外間莫測如陣亡功
賞暴露犒賜葢有司細¶務耳而奏請累月不下况於争
大事乎愚謂體統正<md:KR4d0340_SBCK_128-4a>¶則條目舉大事之不争小事之所
以不報也先生何¶不亟言其大者次言其小者按行兩
淮以覈軍實激¶犒三軍以作士氣求老成有方畧之士
與之共謀議¶勿使懐才抱道而有不吾以之嘆起閒廢
有人望¶之將與之共功名勿使袖手旁觀而有不盡用
之恨¶移江上諸屯之半於江北以省餽運收北來流附
<pb:KR4d0340_WYG_045-5a>
之¶人於江南以示恩信罷兩淮土木之不急者以休民¶
力旌沿邊吏士之死節者以勸戰功使風采精明人¶心
興起開闗可以戰閉戸可以守雖以之抗新造之邦可
也况於支吾殘敵哉夫臨大事决大疑在乎擇¶義精立
志果而巳賊未授首臣無還期裴度所以平<md:KR4d0340_SBCK_128-4b>¶蔡州也羣疑
滿腹衆難塞胸劉表所以覆荆州也大臣以¶道事君不可
則止使先生言而用則留不用則幅巾¶還第大節不毁
孰與得官職而失名譽者比哉某日¶夜念此憂思旁皇
<pb:KR4d0340_WYG_045-5b>
不自知其言之出口惟赦其狂簡¶幸甚¶
　　　戊寅與制帥論海州¶
某竊見楚州再發攻具令李全等進取海州某愚暗¶闊
於事情不敢借古為喻姑以燕山之役言之自石¶晉失
盧龍一路以藝祖之英武欲復其地不可得至¶宣和興
師燕山再入版圗可謂百世之雋功矣方其<md:KR4d0340_SBCK_128-5a>¶告㨗天子
御正衙稱賀拜王黼太傅童貫蔡攸第賞¶有差未兩年
燕山再陥而犄角之勢成首謀誅竄社¶稷隨之嗚呼前
<pb:KR4d0340_WYG_045-6a>
得燕山真成不世之雋功而後禍如¶此今海州凋殘僅
茅葦二三十户未及燕山萬一¶克城之後海無資楚之
粮楚有餉海之費憂自此始¶某不敢深言區區之愚為
制閫慮非謂攻城未下也¶政恐旦夕得城第功行賞大
使必預而後日始無詞¶以自觧矣其事近則目前逺則
數嵗是時雖悔噬臍¶何追古人料事雖千嵗下可知猶
為百年維持之計¶豈以諸賢識見髙古而思慮不及於
數嵗之後哉愚<md:KR4d0340_SBCK_128-5b>¶謂不得海城雖目前無美觀然他日無
<pb:KR4d0340_WYG_045-6b>
後災欲望熟¶察利害審擇禍福便置此事於度外萬一
楚州以㨗¶來告宜推其功與之勿為其餘波所及若已
班師則¶乞明告朝廷早行下楚州収拾及今猶為可也¶
　　　庚辰與方子黙僉判¶
某初入幕朝野盛言敵衰及泗上一跌始息進取之¶謀
以守易戰某隨幕府至淮東見劉琸擁兵三萬端¶坐山
城而維揚之兵不滿數千始喟然悟築城之害¶妄意欲
抽减極邊戍兵使屯次邊以壯根本其説不¶行至今春
<pb:KR4d0340_WYG_045-7a>
敵兵犯安濠攻滁㳺騎已至宣化飲江某<md:KR4d0340_SBCK_128-6a>¶與同幕王中
甫軰至龍灣㸃視舟師敵旗幟隔江明¶滅可數於時金
陵人情震動外議以江面無備歸怨¶幕畫某在幕最久
得謗尤甚二月二十二日滁州圍¶觧江面定疊三月三
日宣威轉㕔丞相傳天語制帥¶諳悉江淮事不可去某
方敢控南嶽之請制帥使令¶謁告然移書光範已為求
祠葢在幕之本末如此盱¶眙屯二三萬安豐屯二萬濠
梁亦不下萬人而合肥¶維揚戍兵不滿五千敵至宣化
<pb:KR4d0340_WYG_045-7b>
非人謀乖剌理勢然¶也諸賢之意豈謂大将在極邊敵
必不敢深入耶許俊¶受圍七十日不敢出於劉琸何尤
彼兢兢保一城且<md:KR4d0340_SBCK_128-6b>¶不足欲其蔽遮江淮難矣山東事端
甚㣲今已横流¶夫復何説劉越石祖士稚乃是出門户
外就别人地¶盤上做工夫不該本領今日招納山東是
擔錢擔米¶出去做事其法當有限止本欲用此曹取邳
海邳海不可¶取遂納五萬人於两淮把自家地盤先作
踐一遍此¶曹名為忠義實以饑驅先殺忠義副帥沈鐸
<pb:KR4d0340_WYG_045-8a>
繼稱兵¶向南渡門自羊家寨至鹽城寳應境内焚掠一
空通¶泰震動主議者遏捺掩䕶而不敢詰慢書至制司
極¶可惡今又有濠梁之㨗氣勢愈王葢舉國聴山東自¶
此始矣若朝廷打開門户分曉做将去以仇恥為重<md:KR4d0340_SBCK_128-7a>¶成
敗利鈍為輕猶云可也但髙孝二宗辛勤積累之¶業恐
難付之一擲今山東瘡口既濶諸豪復引北兵¶與我相
聞駸駸有結連夾攻之議安知山東諸豪無¶郭藥師軰
復生聞已有帶北朝牌號者制帥鑒宣靖¶故轍深知其
<pb:KR4d0340_WYG_045-8b>
非第恐任責别自有人去年杜叔髙獻¶䇿北通塞外豈
特不通今古者𤼵此謀哉今将帥之¶才極少劉琸敗衂
之後别無可言許俊威名今年大¶减李申之就擒郭貴
誠石珪先後戰死王幸只堪偏¶師小敵去春遇大敵幾不
免向來淮隂今者濠梁之¶㨗皆是山東人立功可歎可
歎山東已納者嵗費緡<md:KR4d0340_SBCK_128-7b>¶錢五百萬米四十萬斛在東海
漣水二縣者不與¶焉言之可為寒心¶
　　　辛已荅傅諫議
<pb:KR4d0340_WYG_045-9a>
蘄黄二守死事不同誠如尊諭然何憲初護齊安官¶吏
士民過武昌却以身還齊安固守半月城破為敵¶騎擁
入大江死於赤壁磯下見於安陸通判石孝淳¶體究申
状如此許逺不死於睢陽且獲與張廵同傳¶葢自古於
死節之士例不求疵方何憲再絶江僚屬¶莫之從者而
單馬獨徃彼寧不知徃則必死葢知所¶處矣今齊安逃
死官吏士民反合詞以攻死事之守<md:KR4d0340_SBCK_128-8a>¶将偷生無責守死
有誅近於太史公所云全軀保妻¶子之臣媒孽其短者
<pb:KR4d0340_WYG_045-9b>
矣彊場之事至危至險兩勢相¶當然後可責人之死節
漢髙帝不誅守尉謂其力不¶足爾昔人於大勢官吏之
臣猶為之説如此况殞身¶䘮首者哉劉韐一生從童貫
及河北死事即諡忠顯¶李若水悞靖康逺狩及青城死
事自吏侍贈執政諡¶忠愍吕祉覆淮西一事及淮口死
事自兵書贈資政¶立廟合肥此皆近事悞國者猶棄瑕
録忠况未嘗悞¶國直以力不足抗握節而死者哉蘄黄
素無傋敵十¶萬大入江軍二千守闗皆百戰創殘之餘
<pb:KR4d0340_WYG_045-10a>
其何以當<md:KR4d0340_SBCK_128-8b>¶所痛者赴援大将握重兵迂曲逗撓坐視二
城覆没¶聞朝廷将明寘典刑是矣然死事者無恤典有
煩言¶何憲就如簡書所云李茂欽死守孤城不知又有
何¶説或言其不知變坑陥一城生靈然則究竟如何則¶
可某愚見始終如此未審先生以為何如¶
　　　乙酉荅真侍郎¶
頃承大行遺誥率土悲殞念以尺書奉慰繼聞新天¶子
訪落召公未至除命已四五下又念四方賀書必¶盈几
<pb:KR4d0340_WYG_045-10b>
案遂併前書不果作駛足至伏領誨翰捧對驚¶喜聞以
此月初𤼵仙里不知入對清光定在何日向<md:KR4d0340_SBCK_128-9a>¶得陳益夫
湖南書謂侍郎近於心上做工夫出處語¶黙方寸間必
有成説然猶虛心下問仰見謙志悠¶悠之談皆不以為
是但侍郎挾葢世盛名潔身亂倫¶之事自是做不得逆
知一出决不能免世有一種人¶好持髙論責人僕不敢
效尤姑言目前淺事以荅尊¶意上孝友聞天下近日之
事輟朝不怡聖意可見昔¶永熙之世廷美貶卒徳昭暴
<pb:KR4d0340_WYG_045-11a>
薨明受之變元懿夭歿¶此則誠有可恨今故王廼是為
盗廹脇在朝廷宜下¶哀痛之詔流涕慟哭致孔懐終鮮之
恨可也厚葬美¶諡盡送徃飾終之義可也今皆未之聞
焉在東朝則<md:KR4d0340_SBCK_128-9b>¶非鳴鳩平均之意在上則少鶺鴒在原之
情萬世¶謂何哲廟之待徐邸祐陵之待簡王即是本朝
家法¶誠能将明此事以扶人紀第一義也其次邊事某
從¶前以為大将不當在極邊今併制帥在極邊矣夫嬰¶
城固守守臣之事也提兵出戰軍帥之事也發蹤指示
<pb:KR4d0340_WYG_045-11b>
制帥之事也今制帥處軍師之地矣又兼守臣之事¶矣
自昔制帥必居形勢之中以應接四面事機料敵而¶不
臨敵者也解圍而不受圍者也設自臨敵使誰¶料敵設
自受圍使誰解圍譬如下棋必安排數著制¶帥在極邊
是有第一著而無第二著也猛虎出入無<md:KR4d0340_SBCK_128-10a>¶常所以可畏
若棄山林而即城市則人将烹食而寝¶處之矣自移司
以來天下之勢偏重於一郡帳衛單¶寡手足盡露壤地
孤絶氣脈不接知愛極邊而不知¶愛次邊知防邊城而
<pb:KR4d0340_WYG_045-12a>
不知防江面極非長算令盍少¶徙於内乎不特制帥當
徙内潤帥當在維揚不當在¶盱眙昇帥當在合肥不當
在安豐騎帥當在滁不當¶在濠江池帥當在蘄黄不當
在浮光極邊諸郡城堅¶粟多只合付之郡守極邊有守
臣次邊有軍帥江面¶有統府自然國勢奠安方今人物
𦕈然所用皆無頼¶新進愚謂守臣要須得如田琳李郁
輩能守得一城<md:KR4d0340_SBCK_128-10b>¶者軍帥要須得如李寳趙撙輩能殺得
一陣者統師¶要須得如鄭亨仲劉彦修輩能制得諸将
<pb:KR4d0340_WYG_045-12b>
下者平時¶既不蓄儲人才如此三等人物侍郎面上已
有幾¶人頗曽留意否若夫初政合行之事尚多未講歴
觀¶前史或焚錦繡或出宫人今未聞也或訪故老或求¶
直言今未聞也前日非不褒崇耆舊但隨人著少恩¶意
而已未嘗乞言也非不收用名場但置之禮樂文¶字華
選而巳未嘗與之圖事揆䇿也上下箝結諛悦¶取容廟
堂之上不聞有如召公之於周公唐子方趙閱¶道之於
王介甫者禁闥之内不聞有如嚴延年之於<md:KR4d0340_SBCK_128-11a>¶博陸侯王
<pb:KR4d0340_WYG_045-13a>
樂道之於韓魏公者此等風俗雖難驟革亦¶不願諸賢
薫陶漸漬之也天下常恨公等三數人不¶用今皆用矣
唐人有言萬代瞻仰在於此舉願公無¶改初節益進昌
言以荅天下之望某極知侍郎非愛¶做官職之人但魏
元忠少立名節末後不免捧制嗚¶咽歐公當新法之際
有宣徽使并門過闕之命韓公¶深憂之曰永叔莫被牽
動及聞歐公力辭方大喜吕¶居仁末年云好相識惟恐
其老夀錯做了陳圖南亦¶謂种明逸曰名者造物所忌
<pb:KR4d0340_WYG_045-13b>
恐有物敗之惟侍郎勉¶旃某久無一字脚入都非侍郎
寄聲此書亦自懶作<md:KR4d0340_SBCK_128-11b>¶　　　巳酉荅傅諫議¶
某竊審黼座興思驛書趣召始有安車蒲輪之命後¶有
内祠之除既為朝廷喜又為先生憂向使先¶生不見
問亦欲獻其狂瞽况謙謙之志諄諄之誨安¶敢不竭
愚衷以荅尊意竊謂先生有决不可出者三有¶至難言
者四召彼故老雖是主上初意此番廼因一¶從官建言
<pb:KR4d0340_WYG_045-14a>
而出命一不可出也不茍合於為左諌議¶之初而彊起
於謝事十年之後二不可出也自古及¶今少全人先生
修造這裏願為天下後世深藏此璧¶勿使少有瑕纇三
不可出也此為不出論爾出又有<md:KR4d0340_SBCK_128-12a>¶事在夫有立主之功
豈惟人謀亦是天數一難言也¶當國二十年習事多矣
而欲使之改志慮變規摹以¶從我二難言也禮下絳侯
尊異博陸漢之文宣皆不¶能免今遽以攬權聴斷責望
主上三難言也當世要¶務真魏略言之矣下於兩賢則
<pb:KR4d0340_WYG_045-14b>
太卑髙於兩賢則太¶偪四難言也然則先生将何以復
於上乎踈賤小臣¶固不足以知君徳每聞天下稱誦堯
言葢閱古今識¶治亂之賢主也諸公不積誠意以感悟
乃張危言以¶攻激諸公之誤甚矣何况上方委政大臣
諸公乃於¶此時専攻上躬謂之不中機㑹不切事情可
也如時<md:KR4d0340_SBCK_128-12b>¶事何為先生計惟有堅卧不肯起一著可以有
辭¶於永世但力辭恩數之後恐不免有囊封手疏之類¶
莫若為上言賢士不可逐直言不可罪彼造膝附耳¶之
<pb:KR4d0340_WYG_045-15a>
語乃宣播於外下之失不可追矣此設鼓立木而¶求乃
譴怒其人上之失不已甚乎若夫忠義陸梁寝¶有姚襄
侯景之勢江面卑弱不及杜充王權之時識¶者方有被
髪左袵之憂而在廷諸臣莫有深言此事¶者¶
　　　乙酉與胡伯圜待制¶
髙孝二祖畫淮立國守淮固宻守江尤嚴觀戎帥置<md:KR4d0340_SBCK_128-13a>¶司
之所則此意可見矣然則虛江面以實次邊且不¶可况
又虛次邊以實極邊乎夫潤帥在盱眙昇帥在¶安豐馬
<pb:KR4d0340_WYG_045-15b>
帥在濠江池帥在浮光此向者調發之誤猝有¶緩急盱
眙髙枕而真揚横潰浮光安堵而蘄黄失守¶安豐濠滁
堅壁而秣陵之人為之荷擔而立十年禍¶根乃在於此
執事者塊守死法莫肯變通又併移制¶帥於山陽其誤
甚矣近聞忠義人大掠舳艫相銜出¶境而去此猶虎入
人家捜食牛畜主人姑幸其去而¶不暇計其復來一旦
突然而至楚無兵揚又無兵江¶面必致震動是時沿江
制置使外何以待敵内何以<md:KR4d0340_SBCK_128-13b>¶固圉所謂水軍果可以防
<pb:KR4d0340_WYG_045-16a>
托蒙衝戰艦果可以遏飛¶渡乎然則建虛名而受實禍
其必沿江制置使當之¶矣為今之計惟有還戎帥於次
邊還統府於江面而¶巳維揚者淮東一路之根本也合
肥者淮西一路之¶根本也今盱眙安豐浮光各屯二三
萬人而維揚合¶肥僅有些少人馬愛極邊而不愛内地
憂偏壘而不¶憂重鎮獨何歟葢調𤼵之初諸賢氣銳但
欲為摧鋒¶渡河之勢而不知鷙鳥将擊政不如此今者
鋒不可摧河¶不可渡重兵貴將塊坐淮頭智勇俱困孰
<pb:KR4d0340_WYG_045-16b>
若稍徙¶於内河維揚實則淮東安矣合肥實則淮西安
矣兩<md:KR4d0340_SBCK_128-14a>¶淮安則江面安矣極邊諸郡只合付之守臣仍令¶
戎帥各留統制官以輕兵守之昔人有守兵必有救¶兵
惟今日無救兵還戎帥於次邊則有救兵矣夫¶三軍諸
将所以禀畏統帥者雖係徳望亦由兵威若¶兵威可恃
則鈐轄總管亦足以彈壓若兵威不立雖¶都督宣撫可
得而玩弄山陽南兵萬人而北人多至¶十餘倍計國者
乃欲以制置使虛名傲之其及宜矣歴¶攷前代未有開
<pb:KR4d0340_WYG_045-17a>
大幕府於山陽者徃時朝廷誤倚山¶東人為重耳嗚呼
目盗猾為忠義認羣盗為遺黎撤¶去藩援引入堂奥導
之以北兵可以來之塗示之以<md:KR4d0340_SBCK_128-14b>¶官軍不足畏之状邊帥
誤國之罪上通於天矣今忠¶義叛矣遺黎掃地而去矣
山陽空空一壘不知制置¶使束手城内制置何事哉
重兵盡在江北江面蕩無¶一人雖杜充王權之時局面
亦未至如此危急謂宜¶倚閣闢國拓地之虛談講行保
境衛民之實務罷兩¶淮沿江制置别於江上建大帥盡
<pb:KR4d0340_WYG_045-17b>
䕶江淮聚精兵數¶萬人使自将時時以輕騎廵行次邊
使次邊江面旗¶幟之容金鼔之聲隠然相接則姦雄不
肖之心可以¶少殺國家必至之禍可以少紓¶
　　　戊子荅真侍郎論選詩<md:KR4d0340_SBCK_128-15a>¶昨承尊㫖令編選詩今取百十三首作一册申納古¶詩
九漢詩九魏十二晉五十二宋二十一齊八梁二¶古詩
𤼵乎情性止乎禮義三百五篇多淫奔之詞若¶使後人
編次必皆刪棄聖人並存之以為世戒其流¶為後世閨
<pb:KR4d0340_WYG_045-18a>
情等作㡬於勸淫矣今皆不取五言祖蘇¶李首句云結
髪為夫妻若俚而媟然下文云行役在¶戰場相見未有
期深合援枹忘身之意末云生當復¶來歸死當長相思
首尾皆有意義不渉邪僻班姬團¶扇之作怨而不傷臣
妾之誼當然張曲江嘗取其義¶曹氏父子所作雖非過
沛横汾之比後世帝王筆力<md:KR4d0340_SBCK_128-15b>¶罕及此者太宗英偉葢世
其詩乃似書生無復氣概¶水心譏貶二曹太甚此論未
公王仲宣轉側兵戈諸¶詩畧備時事謁帝承明廬篇意
<pb:KR4d0340_WYG_045-18b>
多悲哀然孝友之情¶備見乎辭阮嗣宗云寧與燕雀翔
不隨黄鵠飛黄鵠¶㳺四海中路將安歸世亂憂深言近
指逺似不可以¶人廢張華荅何劭自謂優㳺卒嵗矣安
知晚節之禍¶足為持禄固位者之戒補南陔白華二首
視三百篇¶固懸絶比韋孟豈不簡而勝乎韋孟太絮及
云誰謂¶華髙企其齊而誰謂徳難厲其庶而其言粹美
束生¶又不能道漢作近古處直是逼真魏晉以後不及
逺<md:KR4d0340_SBCK_128-16a>¶矣陸士衡願君廣末光照妾薄莫年君臣之際深矣
<pb:KR4d0340_WYG_045-19a>
劉越石時哉不我與夕陽忽西流每讀至此常哀其¶忠
憤不衰之志盧諶軰雖不㑹做事猶能上書雪主¶將今
時賔客止㑹賣主盧諶豈可輕訾越石亦非泛愛借問¶
蜉蝣軰寧知龜鶴年廼是歿而不朽之義景純¶明數知
死非真有羡於龜鶴也陶公是天地冲和之¶氣所鍾非
學力可摹擬四言最難韋孟諸人皆勉强¶拘急獨停雲
榮木諸作優㳺自在有風雅趣五言¶尤髙妙其讀書學
古皆與聖賢不相悖而安貧樂道¶遁世無悶使在聖門
<pb:KR4d0340_WYG_045-19b>
豈不與曽㸃同傳但素標挿人<md:KR4d0340_SBCK_128-16b>¶頭前塗漸就窄家為逆
旅舍我如當去客謂之達亦¶可謂之媮亦可與古詩古
墓犂為田一首欲並刪去¶世以謝陶相配謝用功尤深
其詩極天下之工然其¶品固在五栁之下以其太工也
優㳺栗里僇死廣市¶即是陶謝優劣惟詩亦然顔不及
謝逺甚五君詠却¶是不易之論鮑明逺詩體與左太冲
相類古意浸㣲¶矣𤣥暉又工於靈運登孫權城一篇如
錦人織錦玉¶人琢玉非年嵗經緯鍛錬不就但陶公於
<pb:KR4d0340_WYG_045-20a>
短章稀¶句中美刺褒貶確乎其嚴而此篇押了十八韻
竟無¶歸宿此豈可以智力争哉别范安成一首盡離别
之<md:KR4d0340_SBCK_128-17a>¶情休文得意之作也頃見阮嗣宗曹子建鮑明逺江¶
文通之類皆有全集陶詩篇篇可取而蕭統止取五¶六
篇無𦂳要者則諸家傑作横遭屈落者豈可勝計¶某本
不敢當此差使但先生長者諄諄命之止得黽¶勉揀去
未必仰合師指更望為將全集仔細看過勿¶使觀者得
以譏議幸甚<md:KR4d0340_SBCK_128-17b>¶
<pb:KR4d0340_WYG_045-20b>
　
　
　
　
　
　
　
　後村集巻四十五

<pb:KR4d0340_WYG_046-1a>
欽定四庫全書
　<md:KR4d0340_SBCK_129-1a>¶後村集巻四十六¶　　　　宋　劉克莊　撰
　　書¶
　　　與鄭丞相¶
邇者朝廷大黜陟大廢置莫不犁然當於羣心凡前¶日
臺閣名流犯嚴觸諱力争而不能回山林孤士隠¶憂太
息長徃而不欲返者吾相秉政以來事事罷行¶人人收拾
昔有所謂快活朝報於今見之天下幸甚¶抑草茅諸生
<pb:KR4d0340_WYG_046-1b>
猶願有獻焉留一鄧温伯李邦直於内¶卒能為諸賢之
祟改一役法匆匆猶使小人得以藉¶口我公規模全似
元祐自此堅凝初志開拓逺<md:KR4d0340_SBCK_129-1b>¶圗純用君子無使一憸人
得厠其間力行好事毋使一事¶一物之偶失其理則我
公相業煌煌赫赫與溫公相¶望於國史矣某自㓜固已
服膺道徳文章之望二弟¶希道克遜肄業持志又獲親
炙書冊琴瑟之前憶昨¶試邑建陽適為要路所嫉組織
言語横肆中傷㡬逮¶對御史府矣時大丞相方在瑣闥
<pb:KR4d0340_WYG_046-2a>
深惟國體力解當¶權謂文字不可以罪人謂明時不
可殺士某之所以獲¶全要領我公之賜也兹聆廷告
輒綴麗語且勒惡札¶以䞇今者秉鈞當軸之慶以
叙向來生死骨肉之謝¶筆硯荒廢文義鄙淺惶恐
死罪<md:KR4d0340_SBCK_129-2a>¶某兹以吉倅闕期逼近繫累之官行至福州承興化¶軍
逓至省劄某叨被恩㫖令赴都堂審察驟聞成命¶深惕
危衷仰惟某官粤從登拜宰衡以來尤以明揚¶士類為
<pb:KR4d0340_WYG_046-2b>
急璧帛首延於故老弓旌歴聘於遺賢莫非¶采當世之
公評極一時之妙選如某門䕃入仕人物¶冗瑣州縣奔
走無一毫可取之長里巷浮沉無久幽¶不改之操頃遭
䜛惎愈自退藏常恐終老山林不覩¶天日敢謂江湖流
落之迹亦在廟堂記憶之中自非¶某官開誠布公哀窮
悼屈出之於溝壑抗之於雲霄¶則某何以有此前乎此
未知仕進之榮當泰道亨通<md:KR4d0340_SBCK_129-2b>¶之時獲預拔茅連茹之數
然後知其榮焉少之時未¶知遇合之難及晩塗齟齬之
<pb:KR4d0340_WYG_046-3a>
餘忽有築臺市駿之遇¶然後知其難焉此某所以捧拜
公朝之誤渥尋繹吾¶相之大恩不自知其肝肺之激烈
涕泗之横流也¶
某骨相多屯謗傷易得頃罹語旤愈自退藏忽逢真¶宰
之登庸自撫㣲生而忻幸庶可仰竊覆燾俯謀稻¶粱敢
謂某官力援孤蹤過采虛譽疇昔既挈出於内¶溝之内
今兹又招延於開閣之初未上謁於翹材已¶挂名於除
目朝野之論皆以為我公當軸序進百官¶動守尺度稱
<pb:KR4d0340_WYG_046-3b>
量羣才不差銖寸獨於某超院轄而為<md:KR4d0340_SBCK_129-3a>¶職事官躐守貳
而為議幕不計資級寖階顯榮奉慈母之安輿食元僚¶
之厚禄化饑寒為温飽拔冗賤為髙華伏惟某官此恩
此徳至深至重¶雖無竒節可効報於衆中獨以孤忠願
終身於門下¶
某昨蒙大造陶鎔俾以朝衘就兼議幕將母携孥竊稍
累月全家温飽無非吾相之賜一飲一啄不敢忘恩惟
是帥閫召除遂無依托去則有畔官離次之懼留則有
<pb:KR4d0340_WYG_046-4a>
寡亷鮮恥之嫌又况庭闈每懐鄉井惟有歸投吾相改
畀祠官已䝉本司備申更望鈞慈矜允俾得以漸休故
里稍讀舊書不惟便於慈母之㫖甘亦可全乎孤生之
去就
某伏凖省劄令某日下前來供職驟聞朝命跼蹐靡寧
伏念某孤外小官庸常下品久矣山林之屏伏偶然廊
廟之記憐將母携孥全家就禄方愜便安之私計敢萌
僥覬之躁心第以帥既改移身無依托去未容於潔已
<pb:KR4d0340_WYG_046-4b>
留頗覺於厚顔遂投化鈞力丐祠廪豈謂書猶在道命
已臨門拔之泥塗之中抗之霄漢之上靡勞連帥之建
請不待孤生之歸依特加招徕倍費陶鑄某遭逢盛際
自當亟赴於弓旌感激異知尤欲進瞻於衮舄屬以親
年篤老畏暑戀鄉某與長舍弟克遜既俱䝉吾相褒擢
膝¶下不可無人小舍弟克剛僥倖今嵗班改已注沙縣
旦夕可歸歸則某可以奔走就職矣
某自辛丑秋出嶺再叨召除再被論列擢髮數罪噬臍
<pb:KR4d0340_WYG_046-5a>
省愆¶明知實之嵗走介上我公夀某終不能貢尺牋効
寸芹豈心力不¶如實之哉癸夘仲冬實之僕歸返辱大
丞相先生親灑翰墨拊存¶危蹤嘉奨㣲尚父於愛子師
於髙弟殆不能過某平時於敵已以¶下書疏登時酧
荅而况於拜大丞相先生之賜乎其所以遲徊瑟¶縮至
今良以無状蹤迹尤能累人而冢卿又廢置黜陟之所
從出<md:KR4d0340_SBCK_129-3b>¶凡人之身豈能無過茍欲加罪何患無詞而某每
遭¶煩嘖必有數語波及恩地覺得謗石介者意¶不在石
<pb:KR4d0340_WYG_046-5b>
而在富攻蘇舜欽者意不在蘇而在¶杜此某所以居常
恐懼惕息而不敢安者非惜身也¶慮為我公之累未已
也以此四年之内姓名¶不至鈞門然兩得祠因謝時相
父子書明言¶某申公客也不敢畔去又與其門下賔客
之¶尤親者書云某除擢皆出申公實事不可諱又¶每語
子弟曰我廢棄於時矣汝曹世世不可忘申公¶亦每每
發之詩文循跡觀之書問踈於實之心懐朝宗則有甚
焉近鄭<md:KR4d0340_SBCK_129-4a>¶幹徳言歸居相鄰日相過能言大丞相先生心
<pb:KR4d0340_WYG_046-6a>
甚安¶體甚康趣味益深願力益𢎞自恨肉身不羽安得
撰¶杖屨挾書册侍洛下深衣之側從鍾山蹇驢之後乎¶
因與徳言共説大丞相先生退處十年非惟國人久¶鬱
周公居東之望上亦有甘盤遯野之嘆今茲睿¶斷赫然
時事一新我公舊學也名宰也雖欲挹浮丘¶而從赤松
得乎旦夕必出而圗吾君矣¶
某敬惟某官有大勲勞於王家𤼵大願力救斯世嘉¶定
初潛之䇿不减魏公端平一變之功何慙涑水鴻¶業既
<pb:KR4d0340_WYG_046-6b>
定成功弗居不待誦魏處士赤松之詩已先動<md:KR4d0340_SBCK_129-4b>¶裴晉公
緑野之興惟一念隠憂於宗社盍重來整頓¶於乾坤凡
朝夕輔台納誨之言皆疇昔尊主庇民之¶學少留勸誦
有光紹興趙忠簡之前聞遂拜辨章将¶舉元祐文潞公
之故事世方有望公亦何心某一生¶齟齬嵗晚尤甚頃
由嶺嶠脱輓言歸囚山避謗加以¶親年髙宦情薄自分
此生不復出鹿門過虎溪矣豈¶料殘年復見天日璧帛
弓旌旁午四出某庸瑣何物¶亦䝉記憶起廢察州向非
<pb:KR4d0340_WYG_046-7a>
我公造膝開陳極力薦進¶則空谷纍臣何以臻兹而心
力困衡精鋭銷歇小¶何以𤼵擿姦伏大何以亷立懦頑
庶㡬藉手以踐前<md:KR4d0340_SBCK_129-5a>¶修聞人之萬一乎¶
某敬惟某官格天之業浴日之功兒童走卒所能稱¶誦
某獨以涑水公用元祐止九月我公用端平僅¶年餘然
熈豐以後無元祐寳紹以後無端平則國之¶為國未可知也
去之十年然後士大夫有知公未深¶之恨明天子有用
公未盡之愧安車强起温詔苦留¶冠秩孤卿擁旄鄉國
<pb:KR4d0340_WYG_046-7b>
備物典册焜燿一時至於賜第¶京師錫帶玉府先朝惟
荆公有洮河之功史相以潛¶邸之舊膺此異數至公則似
尊寵過之然公之心以¶世運否泰為已憂樂世之論乃
以外物去來為公忻<md:KR4d0340_SBCK_129-5b>¶戚均為未知公者何當觧葱珩脫
孟勞超然物外使¶某軰得以追攀於半山蹇驢之後哉
某承乏將指忽¶十閲月望雲念母箋天乞骸尚閟俞音
反叨誤渥自¶量忝竊方此控辭昔出翹材今垂暮齒獨
有晩節尤¶當愛惜葢嘗祈哀諸公冀為觧卸鞍䭾放逐
<pb:KR4d0340_WYG_046-8a>
水草而¶悠悠不報今天下惟公緇衣之好綈袍之念終
始不¶衰一聞某此語必為惻然動心也¶
某歴觀先正諸公相業雖異要必君臣如魚水之契¶同
列如鼎餗之和然後能相與以有成富公有人望¶一夏
竦惎之於内遂至終身懲創金陵有主眷一惠<md:KR4d0340_SBCK_129-6a>¶卿撼之
於下雖再至汔不能久惟某官則不然端平¶一變追配
元祐社稷長久終必頼之不容而去袖手¶十年靈光巋
然天意所屬聖上有知公未盡之愧天¶下有用公未盡
<pb:KR4d0340_WYG_046-8b>
之恨一旦金縢啟白麻出壊局振膠¶絃調同堂合席者
有下殿不失和氣之美分陜受鉞¶者無繞牀措置西事
之憂至公血誠可以對越奮張¶天歩康濟時囏雖韓范
之於先廟趙張之於南渡元¶勲盛徳蔑以加矣某負譴
去國狼狽出闗豈無交游¶散如風雨獨荷廊廟勛舊之
老再訪江湖放逐之臣¶都人聚觀以為創見自山林之
蹟逺徒軒廐之戀深<md:KR4d0340_SBCK_129-6b>¶今兹翹材重開多士復業而某類
先有物推之而去¶所謂命歟昔李少卿身在絶漠之北
<pb:KR4d0340_WYG_046-9a>
聞子孟少叔用¶事不覺動色豈有絲髮垂念哉士懐恩
舊情有感¶觸不自知其然而然某起卑渫据髙華如人
夢㳺¶鈞天忽然夢覺本無所喪奚足追恨獨是負明主
之¶知辱師臣之薦常恐沒世莫白此心舊揆予麾懇辭¶
未報吾相播物啟擬曰俞葢深諒孺慕之情且欲間䜛¶
慝之口矧霑㣲禄仍直小龍人知罪累之巳輕自覺¶身
心之俱泰今而後入有辭以白其大人矣出可以¶見魯
衛之士沒可以從先大夫於九原矣<md:KR4d0340_SBCK_129-7a>¶
<pb:KR4d0340_WYG_046-9b>
某自端平去國絶無再入之念去嵗獲隨召節望威¶顔
猶震灼不自持然一對之後旬月之頃徧歴平生¶夢想
不到之境界躐取他人十數年躋攀不可上之¶官職雖
曰遭際君父然一二年間便朝邇英明揚宻¶啓我公之
於某可謂不遺餘力矣負罪而行衆所唾¶棄我公獨飲
餞之又臨訪之恩意綢繆如惜其去者¶士懐知已中夕
上心未嘗不慷慨泣下也顧佩服承¶君道卿之訓一字
不入帝城耿耿此心我公必垂察¶焉某自聞黄麻告廷
<pb:KR4d0340_WYG_046-10a>
喜而不寐然為宗社喜為善類¶喜為天下蒼黔喜又為
先生憂他人當國於安閒之<md:KR4d0340_SBCK_129-7b>¶際先生得政於兵革之後
某之所以憂也昔仁祖¶再相富公公謂歐公曰弼頃為
人所䜛今必顧慮不¶若堅守前志竊觀近事愈加謹重
豈非有所懲創歟¶温公天若祚宋之語固竦然守道在
已成功則天亦¶名言也某昨在講筵每因燕見必進辨
姦之説言語比¶諸他人尤為苦切我公試質之於上必
尚記憶反受¶畏禍摸稜之名寃乎哉玉音鎸諭使為平
<pb:KR4d0340_WYG_046-10b>
詞某不奉¶詔自當誅矣安敢更播之於外進不敢枉道
退不敢¶潔名所以竭小臣之忠愛報明主之知遇也奏
稿具¶存天下後世必有知此心者前揆知某决不能出
漫<md:KR4d0340_SBCK_129-8a>¶畀左符方以辭免未俞為苦一旦我公提筆俯察至¶
情美職真祠不禱而獲所以保全某晚節末路者至¶矣
盡矣自我公再持魁柄當世士大夫以至朋友親¶戚皆
意某死&KR0069;再然某獨謂宰相當收拾天下士豈¶私於門
下客乎某老矣願如种明逸歸華山楊大年¶歸陽翟不
<pb:KR4d0340_WYG_046-11a>
願如石守道蘇子美累他杜富二公也祠¶請既俞識與
不識皆曰士子知止皆曰吾相至公然¶則某之不出要
亦有㣲助於廟堂矣¶
某凖省劄一道除某宗正少卿寵光逺逮感涕交零¶某
竊惟當世賢士大夫不合而去者多矣或徃而不<md:KR4d0340_SBCK_129-8b>¶復返
或久而後收獨某甫去國即除職予麾甫辭¶麾即晉
職奉祠甫食祠即起廢為卿中外之論皆謂¶某何人乃
辱聖君賢相記憶如此抆拭如此拔擢如¶此猶記端平
<pb:KR4d0340_WYG_046-11b>
初趙履常由小蓬遷此職某視趙無能¶為役而序進乃
與之同可謂極書生之榮遇矣某厭¶退閒而喜進用特
甚於他人放逐以來闕庭翹館常¶在夢寐自當犇走而
就列豈敢裴徊而控辭實以老¶親八十八嵗母子相依
為命跬歩不容相舍臨¶漳近在五百里内尚不能徃區
區情實去嵗兩申朝¶省言之悉矣謹具免牘一通専人
詣光範門投獻<md:KR4d0340_SBCK_129-9a>¶欲望鈞慈特賜敷奏亟收新渥俾奉舊
祠使士論皆曰¶先人老母有辭官飬志之子亦曰安晩
<pb:KR4d0340_WYG_046-12a>
先生有招而¶不至之客某死且不朽¶
某四月初再具免牘未至間共領三月末鈞翰一通¶丁
寜告戒勉之一出且知聖上曽問小臣何時可至¶某自
㓜識字即知不俟駕之義安敢稽留君命徘徊¶顧望况
在列諸臣或以科目或以才學自致通顯惟¶某無科目
而錫第入館無才學而侍經掌制此身秋¶毫以上皆君
父之賜而吾相之恩也神馳魏闕夢繞¶翹館肉身無翼
恨不奮飛實以偏親垂垂九十目昬<md:KR4d0340_SBCK_129-9b>¶足弱卧起痛楚湏
<pb:KR4d0340_WYG_046-12b>
人扶掖每朝暮上下牀呻吟殆不¶忍聴常在膝下則喜
出稍久則尋覔一郡皆知君親¶一致忠孝一理設使某
知慕君而不知慕親能為臣¶而不能為子通國議論譁
然而起被以匡章子之名¶是時吾君吾相雖欲保全不
可得已區區丹赤具如¶前申欲望鈞慈更賜敷奏先為
某摧謝聖恩次及親¶年大耋行而迎舍而去皆不可之
状陛下至仁必惻¶然從欲矣¶
某七月十二日承本郡逓至尚書省劄一道奉聖¶㫖
<pb:KR4d0340_WYG_046-13a>
某除秘閣修撰福建提刑者洊渥異頒深惕危衷<md:KR4d0340_SBCK_129-10a>¶論
譔之職素高舉刺之權尤重矧鄉部未嘗輕畀在¶前
修間有此除如某昨廹親年力辭卿列但欲避匡¶章
子之謗不知犯防風氏之誅荷君相之寛恩需牧¶守
之逺次謝牘未登於翹館除書復下於窮閻便家¶庭
綵戲之娯動閭里繡行之羡九族相語一城聚觀¶皆
云吾相之維持諸生有甚慈親之顧復愛子丹心¶激
烈雪涕滂流某粗從師友聞理道之言素與鄉¶井無
<pb:KR4d0340_WYG_046-13b>
些芥之隙萬萬不至於夸詡得意報復任情¶以孤使
令以辱啟擬第貼職峻恐物議未允占籍¶近亦令甲
所禁當辭一也先朝如蔡君謨林子<md:KR4d0340_SBCK_129-10b>¶方皆以忠直有
節操嚴冷無面目被選某為人欠風¶力臨事少决斷
預有疲輭不勝任之憂當辭二也既¶具楷牘一通復
齋戒薰沐勒此惡札專人捧詣政事¶堂欲望鈞慈特
賜處分¶
　　　與喬丞相
<pb:KR4d0340_WYG_046-14a>
某伏凖勅劄差某主管華州雲臺觀不由祈請實出¶記
憐切自省循第深感懼某頃繇凡品擢預俊游奨¶遇特
殊謗傷交至及收朝蹟尚忝州麾疚心未補於¶前愆擢
髪又遭於新劾葢以書生之習氣不量事體¶之重輕輒
因對揚冒獻狂瞽孔門惡訐以為直漢法<md:KR4d0340_SBCK_129-11a>¶誅非所宜言
以至流傳尤乖恭謹咎雖已徃罪則¶如新仰荷化鈞止
收郡紱某於是銷聲息影甘為聖世¶棄人矣叢祠之命
飛落九天自昔名人多有一¶斥而不復者如某庸瑣何
<pb:KR4d0340_WYG_046-14b>
足深惜今也朴而起棄而收倍¶費大丞相造化如此廕
老之母襁抱之孩歡喜¶相告感涕交下¶
　　　與李丞相¶
某伏凖九月七日省劄除某江西提舉逖聞誤渥戰¶灼
靡寜伏念某一介孤寒三年閒廢蹤跡久淪於𤱶¶畆姓
名不至於廟堂朝無更相稱譽之交身負不敢<md:KR4d0340_SBCK_129-11b>¶辨明之
罪居常循省合永棄捐不自意真宰登庸¶羣才奮起顧
如困躓亦荷記憐擢諸祠官授以使指不¶由寸援盡出
<pb:KR4d0340_WYG_046-15a>
至公他人棄逐之而吾相招徠之他人¶廢錮之而吾相
拔用之仰惟某官天地父母之恩何¶以論報捧戴除目
感涕交流惟是江西名部監司髙¶選恐非庸瑣可副使
令謹因省逓之回輒露控辭之¶請欲望鈞慈特為敷陳
俾安愚分¶
粤從某官爰立以來國人之論以為亷如公儀休公¶如
孔明敏如李文饒好賢樂善如崔祐甫裴垍而又¶持之
以正鎮之以重凡天下第一義皆欲舉行當世<md:KR4d0340_SBCK_129-12a>¶第一流
<pb:KR4d0340_WYG_046-15b>
皆欲收拾雖其間或制於獨斷沮於邇言然¶海内葢已
諒我公之心矣觀其黜陟百官進退羣才¶茍有可采雖
有嫌且憎亦不終棄如其不然雖親且䁥¶未嘗超用有
上書投贄守門而不省者有掃迹滅影相¶去千萬里而
見收者某嘗妄謂他人為身計故分門¶庭立黨與我公
為天下計為人才計故冺恩怨包同¶異昔在韓范用心
實然惟先生足以繼之方當内建¶皇極外靖邊塵守國
家制度紀綱之舊延江表禮樂¶衣冠之脉煌煌相業與
<pb:KR4d0340_WYG_046-16a>
宋匹休某罷郡未久奉祠未¶滿杜門訟過絶意榮望忽
凖省劄除某江西提<md:KR4d0340_SBCK_129-12b>¶舉謬叨進擢第切驚惶伏念某以
甚庸之材負不韙¶之罪每與二三子者恐怖循省慮有
後禍自吾相當¶國然後喜而相告曰罪或者可以已乎
山間林下所¶望不過如此至於抆拭之甄録之本無此
念亦無此¶夢何者觧雷霆叵測之威一難也和鼎鼐難
調之味¶一難也韓公不能援尹洙富公不能雪石介又
一難¶也今大丞相先生之於某犯三至難著一轉語遂
<pb:KR4d0340_WYG_046-16b>
由¶祠廩徑畀清華他人欲廢錮其終身吾相獨哀憐其¶
末路此生有限此徳無窮王通有言通於夫子受恩¶罔
極韓愈有云死於閤下之門無悔也某於先生<md:KR4d0340_SBCK_129-13a>¶亦云¶
某昨䝉陶鑄江西庾節已兩具禀牘摧謝惟¶是聞命之
初雖以從弟希仁同在一路為疑然逺方¶尚未知希仁
被論将謂需次故控辭申状止言資望¶輕淺不敢以兄
弟妨嫌為詞十月下旬忽得舊吏附¶至十月初七日省
劄一道前備某自述後載改除指¶揮伏念某一介孤寒
<pb:KR4d0340_WYG_046-17a>
旁無寸援旬月之内兩䝉某官¶啟擬甄録倍費造化如
此大凡自江浙入廣則為逺¶自閩入廣則良便葢鈞意
深念某將以恤其困窮安¶其杌隉雖使某自擇何以
過此矧䝉威命今不得再<md:KR4d0340_SBCK_129-13b>¶辭令疾速之官罪廢餘生一
旦進用甚超臨遣至榮¶跪受除書感泣不已東廣仕者
多為風俗所移鮮能¶自潔某愚無他長此行但當蘖食
氷飲以革貪濁銖¶積寸纍以裕財用庶㡬不負公朝選
使之意不至有累吾¶相知人之明而已亦可圗萬一分
<pb:KR4d0340_WYG_046-17b>
之報也¶
　　　與㳺丞相¶
某伏凖九月七日省劄除江西提舉驟聞誤渥戰灼¶靡
寜伏念某粤從罷郡還里自知罪名最重姑以藏¶形匿
影為幸都無復玷起廢之想天日在上實知此¶心諸公
間並不敢通書嵗一再寄聲於鈞門問寒暄<md:KR4d0340_SBCK_129-14a>¶而已敢謂
某官主盟公道軫記孤生方在從班有祠¶廪之授繼在
經帷有史筆之薦及居廊廟力賜陶鎔¶擢諸徒中授以
<pb:KR4d0340_WYG_046-18a>
使指生成卵翼恩等所天雖甚頑冥¶敢不衘戴惟是江
西名部監司髙選恐非凡陋可副¶使令謹因回逓輒具
免牘欲望敷陳俾安愚分某因¶有忱懇敢私布之某曩
因詩案不調十年晩遇端平¶暫出復處以清談妨世法
猶未害也因拙宦耗生計¶中年始受其敝矣今冬男冠
女笄家火寖廹環堵蕭¶然若䝉某官造化之力辭不獲
請遂可挈家就禄陳¶湯逋貸向平兒女庶乎有所指擬
矣更乞常以鄙言<md:KR4d0340_SBCK_129-14b>¶寘之鈞抱如做文字之類某酷所不
<pb:KR4d0340_WYG_046-18b>
喜葢素無科第¶只合依本分做官若位置一差犯衆怨
忌為世僇笑¶是某官愛之乃所以禍之也豈若在外面
做粗官有¶俸禄足以仰事俯育哉¶
某伏䝉鈞慈寵賜古律詩一編若以為孺子可教者¶某
即屏人事細讀旬日述懐八首體大而思精詞嚴¶而義
宻成已之餘推以成物光芒燦然與朱文公感¶興之作
相為發明者也葢某嘗為人子矣讀東下自¶訟生日感
懐之篇而後知承順之道未至嘗為人夫¶矣讀故囊之
<pb:KR4d0340_WYG_046-19a>
什而後知伉儷之誼未篤嘗為人門弟<md:KR4d0340_SBCK_129-15a>¶子矣讀與後溪
父子諸詩而後知師友之際有可愧¶者嘗為守令矣讀
臨民本經術之句而後知政事有未¶善者至於以自修
為未足欲朋友之夾持以獨善為¶未足欲頑鄙之皆化
所謂與人為善者也分人以徳¶者也及云去草寧容緩
滋蘭未厭多又云不然沸鼎¶中可復加煎烹自昔能為
此言者鮮居此位相公今¶居此位庶幾可以行此言矣
昔葉水心常云洛學起¶而文字壊此論傷於激如㳺楊
<pb:KR4d0340_WYG_046-19b>
胡文定父子文皆極¶工意者水心未之覽耶向使水心
及見相公四百七¶十五篇必悔前論韓子謂仁義之人
其言藹如前軰<md:KR4d0340_SBCK_129-15b>¶亦云淵明不為詩寫其胸中之妙耳某
妄謂相公句律¶尚可求之紙上若夫滿腔惻隠之心一
團冲和之氣¶學者烏能彷彿乎向來彼相求之先生囊
槖不¶輕出某賤且廢於世而先生辱教誨之既已襲藏
巾¶笥傳示雲來敬勒短札仰謝私淑因有無厭之請某¶
以序攷之此編之外雜文凡三百五十一篇葢興寄¶在
<pb:KR4d0340_WYG_046-20a>
詩名節在奏篇言論風㫖在記序題跋策謚之屬¶叙事
在誌状㳺戲翰墨在駢儷某所見者詩耳宫墻¶之髙宗
廟百官之富某竊不自揆願卒受業於門惟¶相公幸矜
許之<md:KR4d0340_SBCK_129-16a>¶某兹者伏審擢從本兵進輔大政真儒無敵吾國
有¶人伏惟慶慰日者鄞參去東府虛我公杜門謁告視¶
大位若將凂以聖上察其忠實嘉其恬退而就拜焉¶葢
舉國以聽公矣某前引鄴侯有所開説良以其人¶本不
欲婚而人主强之婚本欲不宦而人主强之宦¶惟其滋
<pb:KR4d0340_WYG_046-20b>
味薄而嗜慾少所以人主别作一眼㸔待今¶我公亦無
心於富貴庶㡬諫行言聽膏澤可下於民¶矣
某前䝉誤恩畀以江右庾節其時猶未聞希仁參¶差謂
是待次故辭免状不敢直以弟兄同路為辭前¶月末聞
某辭免之命乃知已荷公朝易節東廣大凡<md:KR4d0340_SBCK_129-16b>¶自江浙入
廣則為逺自閩入廣則為便矧此闕在淳¶熈間以處楊
廷秀林子方某何人者而廟堂俾繼前修¶後塵顧雖駑鈍
無以愈人至於蘖食氷飲以革汙濁¶銖積寸纍以裕財
<pb:KR4d0340_WYG_046-21a>
用差有一日之長異時觧印而去¶使廣人皆曰是能潔
已奉公者即所以報我公之知¶也但有一説不敢不預
以告如作文字之類某實不¶願如此位置不過又為人
彈射饑餓至死耳如八十¶老親何如四兒一女何惟某
官終念之人情各有便¶不便某便於外不便於内區區
血誠梵志倒著韈之¶説也併發玉齒一笑<md:KR4d0340_SBCK_129-17a>¶某首春十六曰凖省劄除侍右郎官此皆某官念舊¶之
意髙憐才之意切因元㑹之除吏以孤官而竄名¶恩徳
<pb:KR4d0340_WYG_046-21b>
甚厚親朋咸喜而某獨以省愆未久起廢太驟¶為憂方
遲免牘之回已有嘖言之及尚從寛典仍畀¶叢祠某死
罪死罪凡人負譴必有罪名使天下曉然知¶之惟某所
坐最為黤黮不明今年之劾曰圗作南宫¶也明年之劾
曰圗作西掖也共惟國朝清望官選於¶髙科異等而不
選於任子選於館閣而不選於俗吏¶流品既異塗轍亦
殊誰倡此名鑿空架虛嫁其禍於¶¶米鹽之俗吏䕃補之
庸夫此言流播非獨某之恥也<md:KR4d0340_SBCK_129-17b>¶其羞朝廷辱縉紳甚矣
<pb:KR4d0340_WYG_046-22a>
葢避之嶺海不得免焉避之¶田里不得免焉待之十年
之久而不得免焉其實雕¶篆纂組童年所嗜今將耳順
一字不記而惡名著人¶如膩不可洗濯如癩不可熏沐
每自傷悼曰身不死¶謗不止烏虖寃哉又自寛釋曰聖
上數路以取¶士大臣不以一眚而廢人罪垢餘生茍未
奄溘但當¶掃去浮華斂歸平實以待清議之見察而公
朝之不¶終棄耳¶某屏居卻掃山深林宻踰年無一字至
鈞門獨有巖¶巖泰山之瞻朝夕不替去冬聞經筵之召
<pb:KR4d0340_WYG_046-22b>
俄又聞事<md:KR4d0340_SBCK_129-18a>¶樞之拜昔李少卿墮落異境絶望天日及聞
霍子孟¶諸人用事不覺動色某亦人耳其於相公之入
也烏¶能無鶴鳴子和宫動商應之喜哉顧念為國計則
當¶勸勉一出為公謀則當從吏勿行賀書瑟縮實以此¶
故既而傳觀巽牘至於十數凡小生所欲忠告在明¶公
畧已盡言然而上廹趣於惟行之令下牽絆於同¶朝之
賢則又有不可以常法論者曰本兵曰大政他¶人一著
脚此地必根著不肯去惟相公昔也先諸老¶而去今也
<pb:KR4d0340_WYG_046-23a>
後羣公而來視荆公晩拜頭㕔不辭而至¶者賢之逺矣
某舊臘叨恩起廢念既有免牘申省不<md:KR4d0340_SBCK_129-18b>¶敢不通諸府書
承受人言相公未至遂先作二揆書¶今以録本申乞鈞
覽願相公因與二揆議政採擇而¶施行焉幸甚某在南
中常告相公第一不喜做文字¶今甲子將一周豈是弄
筆硯時及相公諸君子當朝¶寒士得職之時隨分在外
遷轉一兩任畧改換十年¶前官稱即可納禄奉親修身
俟死以從先大夫於九¶原矣過此若有他望天厭之天
<pb:KR4d0340_WYG_046-23b>
厭之¶
　
　
　
　
　
　
　後村集巻四十六

<pb:KR4d0340_WYG_047-1a>
欽定四庫全書
　<md:KR4d0340_SBCK_130-1a>¶後村集巻四十¶七　　　　宋　劉克莊　撰
　　書¶
　　　與㳺丞相¶
某恭惟端嘉以來上之圖任非一相相之登庸非一¶人
然皆不岀長安城致身髙位者惟某官不然始在¶朝廷
以不合去後得政又以不合去其視榮利如涕唾¶然天
子固已尊敬而注倚之矣名最髙迹最近召最¶早來最
<pb:KR4d0340_WYG_047-1b>
遲公之素心葢如此一旦聖意先定告廷爰¶立仕者舉
笏曰吾軰有宗主矣耕者擊壤曰天之欲¶平治矣人心
不齊天籟自鳴此豈可以聲音笑貌求<md:KR4d0340_SBCK_130-1b>¶者方今急政要
務曰君徳曰國本曰朝綱曰邊防他¶人所不敢言與不
能為者竊意吾相必以身任之某¶獲罪鄞揆退耕于野
有千百億刼不下山之誓且奏¶記鈞門曰此生索性待
公當軸安知今日其言遂驗¶孟子不寐謝公折屐未足
以喻喜也然晩節末路曲¶荷陶鑄内陞朝序外擢職名
<pb:KR4d0340_WYG_047-2a>
就某分劑言之千足萬¶足今無所欠只是反哺情切欠
一歸爾吾相昔有牽¶掣今造化在手為某觧卸鞍䭾放
逐水草使為太平¶之幸民可¶矣
某初五日凖省劄奉聖㫖某令赴行在奏事成命驟<md:KR4d0340_SBCK_130-2a>¶頒
危衷憎悸伏念某素無扳援積困中傷但思空谷¶之逃
不作修門之夢然且起久廢而居按察㣲寸勞而¶忝褒
遷取數過多乞歸未遂敢圗收召俯及沉淪孤¶忠荷君
相之照知逺跡煩朝廷之記憶恩私所逮感涕¶交零某
<pb:KR4d0340_WYG_047-2b>
之孤危人所共知及某官當國宻勿啟擬不進¶不休迨
兹出命倍費造化某以十年之戀闕當倍道¶而造朝况
明時豈易遭逢而近比不許辭免但於某¶私計則有未
安葢以六十之兒上有九十之母前謂番¶陽去鄉差逺
力求祠廪或改閩郡天日在上實聞此¶言設若貪仕路
之向榮望親闈而愈邈既犯天<md:KR4d0340_SBCK_130-2b>¶下之公議亦為名教之
罪人輒以丹忱形之公牘欲¶望鈞慈特賜裁酌或尚可
敷陳改畀一麾不惟母子¶榆暮相保亦某官加惠諸生卵
<pb:KR4d0340_WYG_047-3a>
翼成就之初心也¶
　　　與范丞相¶
某十二月二十日承本貫興化軍逓至省劄奉聖㫖¶某
除江東提刑聞命震駭莫測其繇因念去嵗被論¶畀祠
嘗勒惡札短啟摧謝猥䝉鈞慈親洒荅翰諄複¶温厚固
已黙寓哀窮悼屈之意及兹旋乾轉坤造化¶在手首䝉
啟擬不待歸依拔諸散地之沉淪付以外¶臺之雄劇此
乃在朝卿監郎官所欲求而不可得者某<md:KR4d0340_SBCK_130-3a>¶方在廢錮安
<pb:KR4d0340_WYG_047-3b>
敢有此夢想仰惟某官啄菢卵翼之恩¶可謂勤矣某先
白家廟次告親闈聚族百口一詞銜¶戴某筋力尚堪驅
策向者不殫入廣今江東距閩為¶鄰部况一閒四載寧
不急禄實縁孤危一旦吾¶相當國復玷太驟深慮微蹤
又将不安謹具免牘一¶封歸命化鈞冀請誤恩敢乞鈞
念速賜處分¶
某今月念六日凖省劄奉聖㫖某除將作監驟聞成¶命
載惕危衷伏念某昨閉户而投閒未磨瑕累兹起¶家而
<pb:KR4d0340_WYG_047-4a>
司臬無補涓埃事功繆悠風采消靡養親有請¶方
頼曲成播物無私忽叨峻擢由郎曹之秩序陞匠<md:KR4d0340_SBCK_130-3b>¶監之班聨必王官積累而後遷豈外臣夢想之敢
到¶仰惟某官振淹拔滯之意超資越録之恩雖殞
㣲生¶莫酧洪造但某自揣孤危而多畏毎因召用
而挻災¶况新命之過優慮僉言之未允見具免牘
仰干化鈞¶
某前月二十九日因繳逓筒嘗具禀劄退而屬藁擬辭
<pb:KR4d0340_WYG_047-4b>
匠監之除忽得邸報聞已改命惕息以俟至十二月十¶
一日伏凖省劄某除直華文閣依舊江東提刑某¶竊惟
大匠穹班以待郎官之久次先朝奎閣以旌監¶牧之有
勞豈伊名論之卑凡併沐寵光之殊異旁觀¶歆豔内省
兢惶此皆某官記夾袋之儲篤緇衣之好<md:KR4d0340_SBCK_130-4a>¶觧十年未易
觧之謗調衆口至難調之言回白日之¶照於覆盆息慈
母之疑於投杼遂令踈逖坐致顯榮¶永惟吾相此恩之
尤深雖盡今生來世而莫報重念¶某自收朝蹟屢閲嵗
<pb:KR4d0340_WYG_047-5a>
華前此當軸數公貼書盈篋或¶便朝之宻薦或廣坐之
誦言徒有空言孰為實惠某¶亦固窮而自守不少屈而
有求及某官登冠元台兼收¶多士因鈞問之下及竭鄙
情而上訴者恃吾相道廣¶而無黨偏也心平而無恩怨
也恃吾相之追念長公¶而未忘先人也某官雖愛之深
主之力然前後所賜¶鈞翰未嘗少見㡬㣲一旦榻前啟
擬中書秉筆乃超<md:KR4d0340_SBCK_130-4b>¶資越格出人意表如此乃以朝士積
日累月而不敢¶望者度外拔擢之如此乃排羣議而一
<pb:KR4d0340_WYG_047-5b>
手挈提之如¶此身可隕恩不可忘昔王文正公擢士而
士不知其¶言曰恩若已出怨將誰歸誰其繼之某官一
人而已¶某初意實以親年髙家山逺清温既隔夢寐不
寧欲¶辭繡斧之榮復返綵衣之樂冀將見禄換一虛稱
以¶華歸塗以全晩節今為身計者皆遂為親謀者未諧¶
仰戴洪恩之曲成俯畏清議之責及望翹材而矯首¶具
免牘以陳情敢丐鈞慈特賜處分¶
　　　與范杜二相<md:KR4d0340_SBCK_130-5a>¶
<pb:KR4d0340_WYG_047-6a>
某仰惟聖天子一旦躬&KR0259;大權枚卜羣公以相印屬¶之
真儒莘渭之舉也制麻一出學士大夫至於舉笏¶相賀
文富之拜也然今日之事至難今日之相尤難¶大丞相
登庸之初將慰人望必痛革時弊¶必先收人心請試條
前日之所以失人心者以備採¶擇自昔朝廷必長養士
大夫氣節而成就其聲名比¶年號敢言者著清節者賢
而有人望者功名與已相¶軋者皆為一説以沮之求一
罪以加之曰是空言無¶實也是嘗誤某事也是嘗主某
<pb:KR4d0340_WYG_047-6b>
人也甚者毁其素履¶如温公狎妓東坡販鹽之類初年
有三十餘人之薦<md:KR4d0340_SBCK_130-5b>¶其後取三十餘人者芟夷而藴崇之
皆掃影滅迹¶更用一種刀筆俗吏聚斂小人或瑣瑣姻
婭以根據¶津要布滿郡國一當革也自昔立賢無方比
年乃拘¶鄉貫因惡一夫遂惡其類因惡其類併惡其鄉
喜者擢連枌榆¶憎者固其州里夫惡閩士如呂吉甫輩
可也不有蔡¶君謨陳述古乎惡蜀士如鄧綰輩可也不
有范景仁¶淳夫坡潁兄弟乎二當革也孔明所用皆巴
<pb:KR4d0340_WYG_047-7a>
蜀人才¶國家駐蹕既未能混一西北銓選科舉多得閩¶
浙之士理勢則然今進退人才者曰吾惡福建也典¶掌
文衡者曰吾抑閩浙也昔了翁彈蔡京云重南輕<md:KR4d0340_SBCK_130-6a>¶北分
裂已萌况版圖日蹙又於已蹙之中有所厭薄¶何其甚
不祥耶三當革也分門庭植黨與非盛世事¶比年以由
我而進者為賢由他人而進者為不肖夫¶了翁非曽子
宣所引乎道卿非吕嘉問所薦乎謂鄒¶陳不受知於曽
吕則不可謂為曽吕之黨尤不可烏¶得以其始進議其
<pb:KR4d0340_WYG_047-7b>
終身四當革也取鹽袋錢變經總¶制法而守倅壊増斛
面刷義倉而田里空括浮鹽而¶盗賊起奪天下利源歸
國用房而版曹㡬廢先撥邦¶本大失民和此其行事當
革也自昔為國必有魁磊¶骨鯁之臣淳化景徳間以王
元之楊大年重慶厯以<md:KR4d0340_SBCK_130-6b>¶四諫重熈寧以三舍人重元祐
而後以元城了翁諸¶人重比年居𦂳官者一則譽真宰
之圗回二則贊世¶臣之把握至於事闗綱常名教之大
相視禁齘莫敢¶𤼵口向非諸生猖言講官宻啟國無人
<pb:KR4d0340_WYG_047-8a>
矣公卿大夫¶不敢論諌亦不敢駁議乃以据摭細㣲為
守法以¶沮抑孤寒為奉公除堂参部者魚貫客邸或饑
餓而¶死狼狽而歸起道塗之怨嗟傷祖宗之仁厚譬如
巨¶室積善起家一旦衰㣲為子孫者不思力行好事増¶
廣隂隲而一切反以鍥薄欲家之肥恐無此理此其¶大
意當革也至於格非去佞之機括内修外攘之次<md:KR4d0340_SBCK_130-7a>¶序大
丞相固以身任而無俟於人言矣昔人有云千¶人之諾諾
不如一士之諤諤自吾相宅揆秉筆之士作¶王褒之頌
<pb:KR4d0340_WYG_047-8b>
獻徂徠之詩者必已堆牀盈几然而未必¶皆有益於吾
相也某懐昔受知之意與今起廢之恩既¶自課一啟為
天下賀而啟所不能言者又齋沐裁為¶此書少効芹曝
之忠¶
　　　與宰執¶
某昨者叨恩入奏嘗具尺牘少伸摧謝共想已塵電¶覽
某賤迹行至泉州聞有臺劾歸至田里方見彈文¶罪惡
如此宜肆市朝以為世戒而明主寛洪大臣長<md:KR4d0340_SBCK_130-7b>¶厚不忍
<pb:KR4d0340_WYG_047-9a>
加誅賦以祠廪雖進莫望天顔於軒陛然退¶猶躬子職
於庭闈仰繄廟堂委曲全䕶之力寸心耿¶耿寧不知恩
伏念某去國六年之久而又㳺宦萬里¶之外本為公論
所恕止縁某官奨譽過當汲引尤力¶及兹收召果觸危
機某少時雖以章句小技浪竊虛¶聲年將耳順憂患摧
壓耗忘都盡常願歸耕以全晚¶節大臣欲進擢之見其
盛壯時也言者遽攻擊之亦¶見其盛壯時也向使大臣
知其捐書惰學必不仰累¶生成言者知其倦㳺念歸必
<pb:KR4d0340_WYG_047-9b>
不重勞驅逐也凡此皆¶平日於踐履上欠功夫文勝質
才掩徳之所致反覆<md:KR4d0340_SBCK_130-8a>¶循省無所怨尤但當改已徃之過
勉方來之善庶幾¶上不辱殊知下不羞先訓他復何
言¶
　　　與髙樞宻¶
某嵗首奉凖省劄除侍右郎官皆某官陶鑄啟擬¶之賜
矯首知皈某自度孤危必生悔吝即具免牘力¶言恐懼
瑟縮不敢就列之意俄聞又汙臺評矣尚䝉¶寛典仍畀
<pb:KR4d0340_WYG_047-10a>
舊祠某死罪死罪伏念某莆之鄙人二大¶父知名乾道
間先君諸父皆擢世科惟某㓜而失學¶門䕃入仕當世
耆舊猶以其故家遺俗多所奨進絜¶齋侍郎袁公竹隠
諫議傅公屢薦於朝不報西山真<md:KR4d0340_SBCK_130-8b>¶公帥閩以議幕招内
史洪舍人初除以自代舉盖諸¶公假借之私而非天下
議論之公也立朝之初衆以¶為喜獨以為憂未久果逐
起廢守袁數月又逐後除¶廣鹽某官以麟史之筆當鳳
閣之制推本其家世師¶友次及其奏對議論王言一出
<pb:KR4d0340_WYG_047-10b>
多士盛傳衆以為榮¶獨以為辱未㡬召則逐除郎則又
逐訂其所坐别無¶過犯亦無贓私専云欲作文字官而
已魚鳥至㣲猶懲¶弓餌某亦人耳端平之劾此罪也嘉
熈之劾此罪¶也淳祐之劾亦此罪也一何㝠頑不靈久
而未知悔¶悟哉况夫朝廷之大科目之廣乃使一米鹽
俗吏實<md:KR4d0340_SBCK_130-9a>¶受此名豈特某之恥其羞當時辱後世甚矣某
弱冠¶筮仕今將耳順於獄訟米鹽粗有一日之長區區
素心願以絲毫實用自見不願以文字受知於人廟堂
<pb:KR4d0340_WYG_047-11a>
茍不遐遺筋力尚堪粗使豈必加屨於刖施髢於僧食
馬肝而俟河清乎良由某命運窮薄為人鑿空嫁此惡
名尚頼天子聖明大臣忠厚使從閒散以避怨憎殘年
㡬何但當内訟而自新固守以待察耳
　　　與郭小坡
某伏念端平甲午起下土登周行忝與當代名流同一
除書萬人海中雖不及欵侍誨言然望而知為吾叔度
也明公如鸞皇縻之不可某如鳥鳶彈而後去每懐清
<pb:KR4d0340_WYG_047-11b>
標想髙致未嘗不起敬起慕天日實照臨之某敬以某
官平昔樹立見謂第一流人一旦進居言責國人皆喜
而相告曰是必能與天子宰相争是非可否者是必能
判别忠邪者是不可以官爵誘利害怵者及諌紙一出
則又喜而相告曰正論明矣佞人去矣人心不齊天籟
自鳴誠之不可掩如此前世小人害君子或興黨禍或
設學禁各為一説以掃空其類至於妄引經訓倒植綱
常禁人不得説天理民彛則自生民以來未之有向非
<pb:KR4d0340_WYG_047-12a>
明公正色闢之萬代謂何韓愈有言孟氏功不在禹下
某亦謂正言之功不在孟氏下自此序遷諫大夫中執
法天子盡行其言天下舉被其澤矣某初元召審行至
三山願留西山先生幕府葢自審不堪立朝爾牽聫一
出非本謀也師死不去或者罪之所以有丙申之逐又
掇拾師之緒餘見之對揚或者怒之所以有丁酉之逐
齒朝年餘典州數月謗咎山積退而杜門自分老死田
里矣然猶孤危凛凛不敢自保及聞朝陽之鳴然後與
<pb:KR4d0340_WYG_047-12b>
友人方右史私相語曰上用端人吾輩之罪或者可以
已乎矯首雲霄不忘瞻戴
　　　與吳叔永尚書
某丙申去國獨荷尚書與洪文端明聫騎訪别嵗月易
逝昔未知命今耳順矣張公九尺之身翰林萬丈之文
何嘗一日不在心目楊右司在郡時每欲附拜尺書又
念得罪少公而登門未已雖合於善論將不吾與强而
附之然恐非君子上交不謟之義况傳云親戚不悦不
<pb:KR4d0340_WYG_047-13a>
敢外交近者不獲不敢求逺竊意尚書篤於友愛非但
某不當自通而已前和髙詞末章所謂洗空者即是采
用退之聴琴之語韓與頴師豈嘗有纎芥哉妄意謂尚
書樂府之妙不異頴師之琴實無他腸粤自髙牙大纛
作屏洪都相距僅三百里豈不欲修書札問專城瑟縮
至今猶前志也敢謂¶大君子髙懐曠度超出古今精筆
妙墨俯逮卑晚捧¶得驚喜如蔡邕之得論衡辯才之獲
褉帖而今而後尚¶書既無訑訑而拒之色某安敢不源
<pb:KR4d0340_WYG_047-13b>
源而來乎端平¶從官皆已秉事樞惟尚書猶以直學士
臨大方面向¶者尚恐當軸未相孚果山既相道同志合
聲應氣求¶竊意旦夕必間兩社矣某宦情薄親年髙去
春為范¶社二公好語牽挽一動非所樂也自去春屢告
果山¶力求清漳以便養親已有陶鑄消息矣聞直翁辭
越<md:KR4d0340_SBCK_130-9b>¶亦求此州遂失指擬臬事書考又踰兩月已除陳叔¶
方為代但此距永嘉千餘里猝未能至天氣尚熱觸¶熱
奔走其何以堪凡人皆有劑量某門䕃入仕内至¶郎監
<pb:KR4d0340_WYG_047-14a>
外至麾節劑量極矣更求毫芒之益是乾沒無¶已時嗜
進無止法也以此力辭入奏不足陳於尚書¶之前比聞
令嗣知丞不起妙年玉樹脆折上惱慈抱¶誠何以堪然
斯文命脈繫於元身更望玩老易齊彭¶殤使之漸逺漸
忘可也¶
　　　與鄭邵武¶
疇昔親炙每聞餘論謂他日必官君瑞明府之子以<md:KR4d0340_SBCK_130-10a>¶報
大監罔極之恩某與子敬左司聞而歎伏邇來不¶意此
<pb:KR4d0340_WYG_047-14b>
説稍斷續莫曉其故豈以君瑞既歿而寒盟耶¶閣下為
人磊磊落落不忍如此意者婦人女子有¶以動摇之耶
或宗族親戚有來破之者耶吾輩處大事¶當斷諸心豈
可謀於人閣下之官受於大監能為此¶舉止只是常情
非卓行萬一不能然閣下許多英¶風誼概晩節掃地盡
矣當大監奏任閣下時君瑞雖已¶登科下面猶有三子
舍子任弟是托孤於賢弟矣今¶大監直下遂無齒仕版
者手足之情寧不一動心又¶憶君瑞在時事叔父如事
<pb:KR4d0340_WYG_047-15a>
父今叔父以他人為子孫<md:KR4d0340_SBCK_130-10b>¶而擯大監子孫於門墻之外
某心猶覺不安於閣下¶心安乎知此事始末惟子敬與
不肖子敬逝矣非不¶肖誰啟𤼵閣下者傳曰使死者復
生生者不愧其言¶然死者無復生之理生者見有死者
之時吾輩夀非¶金石此事不早定他日閣下何以見大
監某何以見¶君瑞於地下哉去冬運管顧兄席上曽開
其端閣下¶頗自感悟别後不知又作如何商量凡人奪
嫡謀宗¶無所不施其智巧若不以大義自裁斷而囿於
<pb:KR4d0340_WYG_047-15b>
他人¶智巧之内未有不顛倒錯亂者曷不隠之於初心
采¶之於公論乎又聞令嗣新除學士力主君瑞一房葢<md:KR4d0340_SBCK_130-11a>¶其才雖不足以望嚴君而其徳宜為正人之子矣敢¶拜
手為閣下有子賀惟閣下反復愚言而處分焉此¶事於
立孫無相妨華屋良田與吾之孫獨以一命與¶吾兄之
孫兩得其所矣某言之閣下行之人必曰潛¶夫景輔之
益友也以道義相期有過必規某不能言¶之閣下不能
行之人必曰潜夫景輔之狎友也平時¶酒食㳺戱相追
<pb:KR4d0340_WYG_047-16a>
逐而已如景輔晩節何不覺因書悉¶吐露之知我罪我
席藁以俟¶
　　　荅南雄翁教授¶
僕端平初為郎與直翁侍郎徐公同舍相好也南來<md:KR4d0340_SBCK_130-11b>¶得
侍郎書誦足下及河源令君之賢侍郎素强直不¶輕許
可不待覩面固已心敬矣便風辱書陳義甚髙¶委教甚
富益歎侍郎取友之端而恨僕納交之不早¶也人情喜
面䛕雖至親骨肉間猶有隠情足下於僕¶風牛馬不相
<pb:KR4d0340_WYG_047-16b>
及而意氣傾倒攻瑕指疵慨然以訂頑¶砭愚自任推足
下之心將以其美諸身者而淑諸人¶也僕雖懦怯敢不
佩服然足下所以教我是也其所¶以自處非也自昔聖
賢著書立言者多矣曰百世以¶俟聖而不惑曰後有子
雲必好太𤣥是當時之人¶皆不足以知必復有聖賢者出
然後知之知不知<md:KR4d0340_SBCK_130-12a>¶聖賢之書與言自若也今足下之詩
幽然以深其文¶囦然以長而又頗自貴重知者尚寡足
下以知者之¶寡也遂有望當世責時人之意望知者可
<pb:KR4d0340_WYG_047-17a>
也又望不¶知者焉責故交可也又責素昧者焉足下論
著如此¶意其中必有充焉自得者而又据科第為師儒
曰¶不遇何至遽效阮籍之慟唐衢之哭哉嚮使足下徒¶
歩取拜相白衣入翰林其足樂乎否也僕他无以愈¶人
但遭詩禍以來&KR0069;心仕進其後復出非心思巧力¶所能
致也然懲艾益深謹嘿益甚天真益斵䘮足下¶當責其
栖栖為佞而反譏其皦皦難全乎噫足下所<md:KR4d0340_SBCK_130-12b>¶責乃故我
非今我也僕立朝逐於朝補郡逐於郡起¶廢乗使者車
<pb:KR4d0340_WYG_047-17b>
僅數月爾所得俸賜斤斤然事育之不¶足何以致珠履
而供車魚乎足下引四賢之事以相¶勉彼皆立名譽建
事功於當世者之所為也僕力不¶任此故當付議論於
當世爾况黄巻之中皆吾師友¶四海之内皆吾兄弟僕
之學何嘗獨而黨何嘗孤乎¶聞當撤棘倘肯過訪不惜
面商確也¶
　　　荅林公掞監場¶
僕與足下同里閈又與賢氷翁南宫舍人接交㳺聞¶俊
<pb:KR4d0340_WYG_047-18a>
聲仰下風之日多矣顧壯老不相謀鋭惰不同調常<md:KR4d0340_SBCK_130-13a>¶欲
親炙而不敢自去嵗至今足下以所著易學及詩文¶教
詔之者三以書開曉之者亦三時先親已病僕之¶方寸
已亂曽未一酬荅而大禍至血氣摧傷性靈顛¶錯十事
九忘不可以人理責而足下尚復不棄勵以前¶輩居䘮
講學之事誠足下待朋友之厚望朋友之切¶然僕豈其
人哉昔人有云人言當指實寧可面䛕僕¶少時讀書粗
了治亂成敗未嘗窮經析理為文字多¶諧世趨俗而少
<pb:KR4d0340_WYG_047-18b>
古意前諸老過聴荷聖上誤知猥以¶文史叨進用及侍
邇英力以不通經辭廹於威命每¶一進講面汗心愧然
後知學力如弓分寸不可勉强<md:KR4d0340_SBCK_130-13b>¶也足下之所以誨僕者
易學也詩文也僕於易或未¶能分其句讀豈能索其精
㣲哉理學至伊川數學至¶漢上亦云至矣然考亭已㣲
與二家異鶴山又㣲與¶攷亭異南塘虛齋皆求新義於
諸儒未𤼵之外皆以¶其説陳之旃厦雖貴為侍從加以
明主稱制臨决而¶承學之士未之能信然則足下之詩
<pb:KR4d0340_WYG_047-19a>
縱使南塘虛齋¶見之明主之力皆恐未能剖鑿一世之
聾瞽統一羣¶儒之議論如僕庸瑣何足以贊美其萬一
乎諸文惟¶有韻無韻之作為近古偶儷為俗似不必苦
求工¶然不工又不可讀先朝孫明復胡安定俱以經為
人<md:KR4d0340_SBCK_130-14a>¶師曷嘗有一篇文字行世哉攷亭論荆公東坡門人¶
取吕吉甫而不取秦少㳺輩其説以為吉甫猶㸔經書
少¶㳺翰墨而已足下既為易學占得地位已髙而又欲
求工¶於文無乃反自狹小自卑陋乎足下又條易學數
<pb:KR4d0340_WYG_047-19b>
端¶俾區别以對若主司䇿進士之為者僕聞程氏將沒
自¶言易傳只説得七分足下以程氏之傳為然耶當補
其¶三分之未𤼵者可也以為未然耶當自為一書藏之
名山¶百世以俟聖可也上起鄭康成王輔嗣韓康伯下
至鶴山¶南塘虛齋諸家之説當以程氏傳為凖可也兹
事體大¶他日足下學成書傳僕此膝雖不屈於他人將
為足下<md:KR4d0340_SBCK_130-14b>¶屈矣¶
　後村集巻<md:KR4d0340_SBCK_131-1a>¶四<md:KR4d0340_SBCK_137-18b>¶十七¶
<md:KR4d0340_SBCK_138-1a>¶
<pb:KR4d0340_WYG_048-1a>
欽定四庫全書
　後村集巻四十八¶　　　¶　宋　劉克莊¶　撰
　　行狀
　　　<md:KR4d0340_SBCK_138-1b>¶有宋¶¶¶¶¶¶¶¶¶¶¶¶¶¶朝<md:KR4d0340_SBCK_138-8a>¶請<md:KR4d0340_SBCK_138-10a>¶大<md:KR4d0340_SBCK_138-10b>¶夫<md:KR4d0340_SBCK_138-13b>¶直秘閣主管亳州¶¶¶¶明<md:KR4d0340_SBCK_141-4b>¶道宫林公
　¶　　行狀
　　　　曽祖格<md:KR4d0340_SBCK_141-5b>¶故將作鹽簿¶¶¶贈通議大夫
　　¶　　<md:KR4d0340_SBCK_141-6a>¶祖遹<md:KR4d0340_SBCK_141-19a>¶故<md:KR4d0340_SBCK_148-3a>¶龍圖閣直學士贈少師<md:KR4d0340_SBCK_148-3b>¶　　　　¶父埏故¶¶¶¶奉直大夫<md:KR4d0340_SBCK_148-10a>¶除<md:KR4d0340_SBCK_149-3a>¶知沅州¶贈金紫光禄大
<pb:KR4d0340_WYG_048-1b>
　　　　夫
