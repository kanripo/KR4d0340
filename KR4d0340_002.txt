# -*- mode: mandoku-view -*-
#+TITLE: 後村集
#+DATE: 2015-09-23 10:24:50
#+PROPERTY: JUAN 2


監南嶽廟¶
久問嫖姚乞退閒今朝準勅放生還人欺解罷青油¶幕
帝遣監臨紫蓋山營卒展辭回玉帳林僧講賀到¶柴關
丈夫不辦封侯事猶要名標處士間¶
　　　烏石山
<pb:KR4d0340_WYG_002-1b>
兒時逃學頻來此一一重尋盡有蹤因漉戱魚羣下¶水
縁敲響石鬬登峯熟知舊事帷鄰叟催去韶華是¶暮鐘
畢竟世間何物壽寺前雷仆百年松<md:KR4d0340_SBCK_002-1b>¶　　　葺居¶一首
兵火間關鬂欲絲歸來聊卜草堂基架留手澤書堪¶看
㸑有躬耕米可炊畏濕先開通水竇貪明稍斫近¶簷枝
旋移梅樹臨窻下準備花時要索詩¶
　　　挽郭處士
<pb:KR4d0340_WYG_002-2a>
昔聞東郭先生者處士寜非是逺孫空有新詩喧一¶邑
竟無明詔老孤村雷琹酷愛應同殉草字尤工惜¶不存
復説歸從葱嶺去騷成何路可招魂¶
　　　老將¶一首
昨解兵符歸故里耳聽邊事幾畨新偶逢戱下來猶<md:KR4d0340_SBCK_002-2a>¶識
欲説遼陽記不真兒覔寳刀偏愛惜奴吹蘆管輒¶悲辛
夜寒忽作關山夢萬一君王起舊人¶
　　　老馬¶一首
<pb:KR4d0340_WYG_002-2b>
脊瘡蹄蹇瘦闌干火印年深字已漫野磵有氷朝洗¶怯
破坊無壁夜嘶寒身同退卒支殘料眼見新駒鞁¶寳鞍
昔走塞垣如抹電安知末路出門難¶
　　　老妓¶一首
籍中歌舞昔馳聲憔悴猶存態與情愛説舊官當日¶寵
偏呼狎客小時名薄鬟易脱梳難就半被常空睡¶不成
却羡鄰姬門戸熱隔樓張燭到天明<md:KR4d0340_SBCK_002-2b>¶　　　挽趙仲白二首
<pb:KR4d0340_WYG_002-3a>
生被才名譴摧殘到死休家留遺稿在棺問故人求¶對
月悲孤詠逢山憶共遊昔年携手地今送入松楸¶
昨弔寢門外萊妻泣最悲因言兒上學復為墓求碑¶零
落燒丹訣凄&KR0765;哭鶴詩託孤朋友事非謂九泉知¶
　　　贈風水僧¶
向人説𦵏又談空郭璞瞿曇併入宗背得山經如誦¶呪
頂將禪笠去尋龍徧為檀越裁生壙預定公侯出¶某峯
想亦自營歸寂處一丘夘塔種青松
<pb:KR4d0340_WYG_002-3b>
　　　挽鄭夫人二首(李尚/書母)<md:KR4d0340_SBCK_002-3a>¶九秩復何憾生榮没更哀閨門天下則地位佛中來¶貝
葉從頭看庭槐一手栽侍兒聞曉磬猶恐坐禪迴¶
昔事征西幕年年拜壽闈那知丹旐至曽勸板輿歸¶元
帥抛金印諸生返布衣感恩惟有淚來向路傍揮¶
　　　除夕¶
除夕隂寒怕捲簾雨聲斷續下疎簷壁穿自和乾泥¶補
窻損教尋廢紙粘祇有青燈相守定縱無白髮亦¶生添
<pb:KR4d0340_WYG_002-4a>
更殘自筭明年事不就君平卦肆占¶
　　　挽鄭淑人(李尚/書内)¶
憶在軍中為記室謝公門館事皆知謙卑若婦初嬪<md:KR4d0340_SBCK_002-3b>¶日
儉素猶夫未貴時病了死生惟㸃首晩憂家國每¶顰眉
舊人獨有任安在攬涕西風獻些詞¶
　　　悼阿昇¶
寳惜吾兒如拱壁那知變滅只須臾畏啼尚宿通宵¶火
塗䪿猶殘隔日朱坐客相寛云夢幻故人來弔訝¶清癯
<pb:KR4d0340_WYG_002-4b>
荒山歲晚無行迹心折原頭樹影孤¶
　　　送真舍人帥江西八首¶
諫書元不為求名上有穹蒼鍳至誠徼外傳觀皆動¶色
豈知難悟漢公卿¶
聞道泉人截&KR0817;留翰林從此去吾州村中父老相持<md:KR4d0340_SBCK_002-4a>¶泣
但祝今侯似故侯¶
舶客珠犀湊郡城向來㸃涴幾名卿海神亦歎公清¶徳
少見歸舟箇様輕
<pb:KR4d0340_WYG_002-5a>
應對詼諧路亦開漢家天子日招徠當時惟有膠西¶相
不向平津閤裏來¶
淮漢沄沄戰血腥蜀山鬼哭不堪聽如何一綫江西¶路
獨現奎星與福星¶
自昔安危等置棋繫人著數匪天為何因國手來當¶局
要看開奩布子時¶
少小聞人説復讎至今禾黍徧宗周自憐謝病離軍<md:KR4d0340_SBCK_002-4b>¶去
始聽王師下海州
<pb:KR4d0340_WYG_002-5b>
身已為民與世䟱的無一歩離村居昨朝出郭遲公¶至
廢了窻間數葉書¶
　　　與客送仲白塟回登石室¶
絶頂荒寒斷客過偶携之子共捫蘿縱觀天外皆鯨¶浸
下視城中等螘窠悼友孤懐方濩落逢僧逆境暫¶銷磨
夜歸剰乞松明火霜滿前山滑處多¶
　　　立春二首¶
恰歸舊隐再逢春村巷荒凉草没人犬壊園中門作¶竇
<pb:KR4d0340_WYG_002-6a>
盗規墳上樹為薪官如巫祝難羞賤家似樵漁敢<md:KR4d0340_SBCK_002-5a>¶諱貧
聞説鄰醅低價賣病夫一滴未沾脣¶
今歲春盤始住家也勝覊旅走天涯圃晴菜拆經霜¶甲
林暖梅飛徧地花閒有工夫憂世事老無勲業惜¶年華
近來死盡吟詩者得句聊從野叟誇¶
　　　去春¶
去春烽火照江邊曽草軍書夕廢眠萬里旌旗真屬¶命
一丘耕釣且隨縁偶然謝客元非病間亦尋僧不¶為禪
<pb:KR4d0340_WYG_002-6b>
尚有惜花清味在銅瓶終日玩芳妍¶
　　　燈夕¶
千炬金梔映玉蕖臺城昨夢又年餘斷無絃索鳴華<md:KR4d0340_SBCK_002-5b>¶屋
惟見炊烟起草廬兒報瓶空因止酒婢言油盡暫¶停書
蓬窻亦有精勤士何必然藜向石渠¶
　　　戱孫季蕃¶
少日逢春一味癡輕鞭小袖趂芳時常過茶邸租船¶出
或在禪林借枕欹名妓難呼多占定好花易落况¶開遲
<pb:KR4d0340_WYG_002-7a>
身今憔悴投空谷悔不當年秉燭嬉¶
　　　匹馬¶
匹馬曽經小店炊一株玉雪映疎籬無言誰識含情¶處
有韻全看背面時乍見心方驚絶艶重來人已折¶繁枝
斷烟殘照山村路消得劉郎一首詩<md:KR4d0340_SBCK_002-6a>¶　　　宿囊山懐洪岳二上人¶
憶在山中識二僧一亡一已拂衣行壁間笠徙名籃¶掛
寺外松過壽塔生隴月定知今夕恨澗泉猶咽舊¶時聲
<pb:KR4d0340_WYG_002-7b>
隔房侍者皆新剃不以閒人却有情¶
　　　訪辟支巖絶頂二僧值兩¶
聞有比丘隐絶巅多年無跡下山前僧稱功行幾如¶佛
樵説神通復近仙食少僅炊盈握米身寒不挂半¶銖綿
重巖風雨妨遊陟囘眺蒼烟一惘然¶
　　　送王實之赴長沙幕(殿試第/四人)¶
賈傅遺蹤在君於此泛蓮不應卑濕地猶著廣寒仙<md:KR4d0340_SBCK_002-6b>¶策
好人争誦名高士責全衡山余所管擬結草鞵縁
<pb:KR4d0340_WYG_002-8a>
　　　哭豐宅之吏部二首¶
江表依公稍自强訃聞朝野共凄凉纛移北府兵皆¶散
笳返西州宅已荒舊戍交鋒淮水赤新墳埋劒越¶山蒼
此身虛作田横客血淚無因滴壠旁¶
康時才業未全伸晚見油幢白髮新畚土為城塵滿¶面
握拳猶戰胆通身一生徧任公家怨四海皆知後¶事貧
多少貴交方厚禄恤孤弔墓屬何人¶
　　　深村
<pb:KR4d0340_WYG_002-8b>
身老深村負歲華青苔逕裏是貧家晚風一陣無端<md:KR4d0340_SBCK_002-7a>¶急
不為山人惜柚花¶
　　　挽林進士¶
一門皆擢第君獨老儒冠試巻年年納經書日日看¶文
為前輩賞命合主司難遥想泉臺恨銘旌未冩官¶
　　　柬人求驢子¶
聞在江寜得小驢價高人説是名駒行時亦肯過橋¶否
饑後還能飲澗無不稱金鞍䭾侍女只宜席帽載¶貧儒
<pb:KR4d0340_WYG_002-9a>
㶚陵雨雪詩家事乞與他年做畫圖¶
　　　寄漢陽守王中甫¶
自辭莫府徑歸耕同舍分携闕寄聲帳下飛書空有<md:KR4d0340_SBCK_002-7b>¶草
軍中上級獨無名山深僕不聞時事塞近君應得¶敵情
聞道漢東堪卧治訊來依舊説招兵¶
　　　與客登壺山絶頂¶
十里稀逢寸地平且無木影䕃人行鳬飛難學王喬¶舄
魚貫全如鄧艾兵樵子獻花簮帽重山靈供水入¶瓢清
<pb:KR4d0340_WYG_002-9b>
捫蘿莫怪匆匆下恐賺林僧束炬迎¶
　　　戱荅同游¶
君到中峯力不加却疑絶頂事皆誇烟含晚市㣲分¶塔
日照鄰州近隔沙¶
　　　次方武城壺山韻<md:KR4d0340_SBCK_002-8a>¶圖經云此有神仙曽見壺公跳入年斫木人多山漸¶瘦
結菴僧去石誰眠鳥歸半嶺銜斜日樵返疎村起¶逺烟
君若能抛塵裏事一龕共占野雲邊
<pb:KR4d0340_WYG_002-10a>
　　　挽林推官内方孺人(艾軒侍/郎子婦)¶
身畔無釵澤何由𦵏禮奢明時選人婦先帝近臣家¶白
首持巾帨青燈緝苧麻寺西同窆處風日愴寒笳¶
　　　方湖泛舟得南字¶
湖波烟雨緑如藍小&KR1468;閒携客二三墜絮颭萍生細¶浪
驚魚避鷺没深潭入荷似覺傍無岸穿石方知上¶有巖
却凭朱樓同望海一規寒玉帖西南<md:KR4d0340_SBCK_002-8b>¶　　　空寂院
<pb:KR4d0340_WYG_002-10b>
院名誰遣稱空寂入得門來寂又空舊有田園官戸¶占
别無衣鉢老尼窮砌傾苔色侵堂上厨廢炊烟起¶草中
或説古碑巢㓂冩栖禽不下似傷弓¶
　　　紫澤觀¶
修持盡是女黄冠自小辭家學住山簾影靜垂斜日¶裏
磬聲徐出落花間祭星緑簡親書字避客青衣宻¶掩關
最愛粉墻堪試筆苦無才思又空還¶
　　　靈寳道院
<pb:KR4d0340_WYG_002-11a>
兩行松繞垣數箇竹當軒山主出何處道人知不言<md:KR4d0340_SBCK_002-9a>¶只
携詩草至尚覺磬聲煩俗奉醫仙謹儒家有捨旛¶
　　　方寺丞新第二首¶
宅成天下借圖看始笑書生眼力慳地占百弓多是¶水
樓無一面不當山荷深似入苕溪路石怪疑行鴈¶蕩間
只恐中原方鼎沸天心未遣主人閒¶¶
一生不蓄買田錢華屋何心亦偶然客至多逢僧在¶坐
釣歸惟許鶴隨船按行花木皆僚友主掌湖山即¶事權
<pb:KR4d0340_WYG_002-11b>
京洛貴人金谷裏安知世上有林泉¶
　　　小齋<md:KR4d0340_SBCK_002-9b>¶小齋自理畫并琴匣貯香薫怕蠧侵出塞已忘傳檄¶夢
入山猶有著書心南船不至城無米北貨難通藥¶闕参
却為貧居還往少門前留得緑蕪深¶
　　　東巖寺避暑¶
若非來寺裏無地避炎蒸經雨房基潤依山井氣冰¶榻
虛凉睡客松濕滴歸僧對此專宜静為詩亦不應
<pb:KR4d0340_WYG_002-12a>
　　　方寺丞&KR1468;子初成¶
船成莫厭野人過久欲從公具釣蓑積雨晴來湖面¶濶
殘花落盡樹隂多新營野店皆依栁舊有危亭尚¶隔荷
所恨前峯含暝色不然和月宿烟波<md:KR4d0340_SBCK_002-10a>¶　　　友人病瘡¶
自檢方書坐一牀教尋蒿白采蒲黄畫眉連日疎妝¶閤
鍊氣通宵住道房倦聽瀑聲令睡醒悶拈詩巻遣¶心凉
猶勝華髪從軍客歸卧茅簷養戰瘡
<pb:KR4d0340_WYG_002-12b>
　　　乍暑一首¶
南州四月氣如蒸却憶吳中始賣冰緑浦遊船常載¶妓
畫廊浴鼓或隨僧夢過水榭聞凉笛身在山房伴¶曉燈
怊悵烏絲欄上筆蓬窻學冩字如蠅¶
　　　衛生¶
衞生草草昧周防小郡無醫自處方採下菊宜為枕<md:KR4d0340_SBCK_002-10b>¶睡
碾來芎可入茶嘗身因病轉添蕭颯人到衰難再¶盛强
舊喜讀書今亦懶銅爐漫炷一銖香
<pb:KR4d0340_WYG_002-13a>
　　　先儒¶
先儒緒業有師承非謂聞風便服膺康節易傳於隐¶者
濂溪學得自高僧衆宗虛譽相賢聖獨守遺編當¶友朋
門掩荒村人掃迹空鈔小字對孤燈¶
　　　同孫季蕃游浄居諸菴¶
捨俗依空事梵王韶顔寂寂度年芳門前草色迷行¶徑
院裏花隂接歩廊弓様展來靴尚窄黛痕剃出頂¶新凉
當時若使窺鸞鏡一歩何因出洞房<md:KR4d0340_SBCK_002-11a>¶
<pb:KR4d0340_WYG_002-13b>
　　　又一首¶
滿院静沉沉㣲聞有梵音不來陪客語應恐壊禪心¶母
處歸全少師邊悟已深戒衣皆自衲因講始停針¶
　　　孟夏汎方湖得同字¶
長笛横吹露滿空柂行渾不辨西東岸回初見遥峯¶出
浦盡新疏别港通月照鷺身明石畔風翻螢影没¶荷中
書生此樂關時命歎息無因夜夜同¶
　　　又得湖字
<pb:KR4d0340_WYG_002-14a>
帝賜先生一曲湖畫船領客汛菰蒲覆茅亭子尋猶¶逺
隔栁人家看似無渇嗜瀑泉頻遣汲醉行釣岸屢<md:KR4d0340_SBCK_002-11b>¶嗔扶
假令不立功名死史筆須編入酒徒¶
　　　問友人病¶
病來清瘦欲通仙深炷香篝掃地眠野客勸尋㢘藥¶買
外人偷出近詩傳術庸難靠醫求效俗陋多依鬼¶乞憐
鷗鷺如欺行迹少分明溪上占漁船¶
　　　偶賦
<pb:KR4d0340_WYG_002-14b>
身已深藏畏俗知客來鄰曲善為辭偶彈冠起成何¶事
徑拂衣歸自一竒村飲婦常留燭待山行童亦挾¶書隨
明時性學尤通顯却悔從初業小詩¶
　　　滄浪館夜歸<md:KR4d0340_SBCK_002-12a>¶二首
萬疋沙場似電奔轟天笳吹簇轅門而今出借東家¶馬
烟雨孤行小麥村¶¶
立馬飛書萬衆看雪花滿硯指皆寒自憐衰憊今如¶此
枕上裁詩字未安
<pb:KR4d0340_WYG_002-15a>
　　　贈翁定¶
相逢乍似生朋友坐久方驚隔濶餘徧問諸郎皆冠¶帶
自言别業可樵漁住鄰秦系曽居里老讀文公所¶著書
十七年間如電瞥君鬚我鬂兩蕭踈¶
　　　送孫季蕃<md:KR4d0340_SBCK_002-12b>¶家在吳中處處移的於何地結茅茨囊空不肯投牋¶乞
程逺多應税馬騎短劒易錢平近債長缾傾酒話¶餘悲
衡山老祝凄凉甚明日無人共講詩
<pb:KR4d0340_WYG_002-15b>
　　　哭毛易甫¶
至尊殿上主文衡誰料臺中有異評垂二十年猶入¶幙
後三四榜盡登瀛白頭親痛終天訣丹穴雛方隔¶歲生
策比諸儒無媿色自縁命不到公卿¶
　　　月下聴孫季蕃吹笛¶
孫郎痛飲横長笛玉雪胸襟鐵石顔解噴清霜飛座¶上
能呼凉月出雲間病創凍馬嘶荒塞失侣窮猿呌<md:KR4d0340_SBCK_002-13a>¶亂山
可惜調高無聽者紫髯白盡鬂毛斑
<pb:KR4d0340_WYG_002-16a>
　　　哀陳璹¶
滿懐干世策自請戍邊城不得兵書力翻成禮部名¶妓
方調錦瑟客已弔丹旌都下人來説還因喜䘮生¶
　　　題方武城詩草¶
性僻愛詩如至寳借君詩巻百迴看吟來體犯諸家¶少
改定人移一字難束瀑為題猶夭矯吞山入句尚¶蒼寒
嗟余老鈍資磨琢安得同衾語夜䦨¶
　　　送劉連江之官
<pb:KR4d0340_WYG_002-16b>
舊説土風淳今聞未易馴勢侵官府弱税去縣衙貧<md:KR4d0340_SBCK_002-13b>¶襆
印辭州逺開軒與海鄰中朝峩豸者多用滿歸人¶
　　　挽柯東海¶
不持寸鐵覇斯文疇昔曽將胆許君撰出騷詞奴宋¶玉
寫成帖字婢羊欣喪無歸費人争賻詩有高名敵¶亦聞
昨覧埋銘增感愴纍纍舊友去為墳¶
　　　送客¶
騎驢送客一壺隨汗透中單熱似炊客又不來天落¶雨
<pb:KR4d0340_WYG_002-17a>
路邊茅舍坐移時¶
　　　哭王宗可¶
昨現官身往今迎影子迴摠云鳬入覲誰料鵩為災<md:KR4d0340_SBCK_002-14a>¶巷
静公人去門荒弔客來故園花滿架猶似去年開¶
　　　書考一首¶
香火精勤閲一朞孤臣無路荅鴻私銜如已廢陳人¶様
俸比初開小學時世上升沉姑付酒考中供狀是¶吟詩
五錢買得羊毛筆自冩年勞送有司
<pb:KR4d0340_WYG_002-17b>
　　　哭常權(予主靖安縣/簿君為令)¶
曽佐下風山縣裏長官貴重若神明行香野寺徐方¶至
白事琹堂久始迎逺遞無書悲契濶老襟有淚愴¶生平
郎君如玉聞先天誰䕶丹旌問去程¶
　　　穴蟻一首<md:KR4d0340_SBCK_002-14b>¶穴蟻能防患常於未雨時聚如營洛日散似去邠時¶斷
續縁高壁周遭避淺池誰為謀國者見事反傷遲¶
　　　方寺丞除雲臺觀
<pb:KR4d0340_WYG_002-18a>
河嶽淪胥憤未忘羡公遥領舊靈光草荒太白騎驢¶跡
雲冷希夷委蜕裳定有遺民來獻土可無散吏去¶焚香
吾聞同華多竒觀不比炎州寂寞鄉¶
　　　哭方主簿伋¶
鶉衣不似擁千金用破燈窻一世心太學空聞能賦¶久
春官未察讀書深柴車巾出身猶健槐簡拈歸病¶已侵
寂寞殯宫來客少故人野外獨沾襟<md:KR4d0340_SBCK_002-15a>¶　　　陳寺丞續荔枝譜
<pb:KR4d0340_WYG_002-18b>
蔡公絶筆山川歇荔子蕭條二百年選貌略如唐進¶士
慕名幾似晉諸賢豈無品劣聲虛得亦有形佳味¶不然
題徧貴家臺沼後請君物色到林泉¶
　　　棋¶
十年學奕天機淺技不能高謾自娱逺聽子聲疑有¶著
近看局勢始知輸危如巡逺支孤壘狹似孫劉保¶一隅
未肯人間稱拙手夜齋明燭按新圖¶
　　　宿千嵗菴聴泉
<pb:KR4d0340_WYG_002-19a>
因愛菴前一脉泉襆衾來此借房眠驟聞將謂溪當<md:KR4d0340_SBCK_002-15b>¶戸
久聽翻疑屋是船變作怒聲猶壯偉滴成細㸃更¶清圓
君看昔日蘭亭帖亦把湍流替管絃¶
　　　題方寺丞西重山瀑布亭¶
與客窮源上盡山林霏初巻嶺泥乾似嫌甲第施朱¶㦸
别築茅亭俯碧湍龍怒豈容縁磴汲瀑寒不敢近¶崖看
平生粗有登臨胆今日凭高立未安¶
　　　秋夜有懐傅至叔太博父子
<pb:KR4d0340_WYG_002-19b>
憶昔遊君父子間高才窮力莫追攀讀書衆壑歸滄¶海
下筆㣲雲起太山㓜嗣尚存宗武在遺文難附所¶忠還
荒丘衰草埋雙璧兀坐空齋涕自&KR1008;<md:KR4d0340_SBCK_002-16a>¶　　　書小窻所見¶
榦接枝分整復斜隨縁裝㸃野人家小窻有喜無人¶見
蘭在林中出一花¶
　　　哭宋君輔(倚/)¶
早題淡墨魁多士晚著青衫事䕶軍方見叔孫來議¶禮
<pb:KR4d0340_WYG_002-20a>
已傳子夏去修文先朝繅藉為圭璧近世摧殘用¶斧斤
回首冶城棋飲地鴈悽蟬咽不堪聞¶
　　　曝書一首¶
秋齋近午氣尤炎命僕開廂更發奩蟲蝕闕文勞注¶乙
嵐侵脱葉費裝黏雲迷玉帝藏書府日在山人炙<md:KR4d0340_SBCK_002-16b>¶背簷
誰道閒居無一事袒衣揮扇曝芸籖¶
　　　觀元祐黨籍碑¶
嶺外瘴魂多不返冢中枯骨亦加刑稍寛末後因奎¶宿
<pb:KR4d0340_WYG_002-20b>
暫仆中間得彗星蚤日大程知反覆莫年小范要¶調停
書生幾㸃殘碑淚一弔諸賢地下靈¶
　　　荅翁定¶
牢落祠官冷似秋賴詩消遣一襟愁喜延明月常開¶戸
貪對青山懶下樓客詫瀑竒邀往看僧誇寺僻約¶來游
何當與子分峯隐饑嗅巖花渇飲流¶
　　　挽陳潮州伯霆<md:KR4d0340_SBCK_002-17a>¶當年舍選最居優上到青雲亦白頭律賦數篇天下¶誦
<pb:KR4d0340_WYG_002-21a>
遺書幾巻館中留入游太乙曽臨地出牧昌黎所¶典州
耆舊凋零今欲盡傷心笳吹掩新丘¶
　　　聞城中募兵有感¶
調發年多籍半空虎符招補至閩中莊農戎服來操¶㦸
太守儒裝學拍弓去日初辭鄉𣗳緑到時愁見戌¶旗紅
募金莫作纒頭費留製衣袍禦北風¶¶
昔在軍中日募兵萬夫魚貫立行營懸金都市招徠¶廣
立的轅門去取精二石開弓猶恨少雙重被鎧尚<md:KR4d0340_SBCK_002-17b>¶嫌輕
<pb:KR4d0340_WYG_002-21b>
五符今屬他人手歴歴空能記姓名¶
　　　哭張玉父¶
華髮客朱門文高道又尊十分窮不屈一片氣長存¶籬
掩湖邊宅墳依郭外村二孤彈舊鋏泣感孟嘗君¶
　　　友人病痁¶
昔聞詩可驅痁疾今日詩人疾自嬰勢似邊兵鏖未¶解
根同野草剗還生能蠲熱障惟山色解洗煩襟只¶澗聲
溪友祝君如虎健督僧栽種課奴耕
<pb:KR4d0340_WYG_002-22a>
　　　書事¶二首
黄旗旁午責軍需括匠搜船遍里閭士稚去時無鎧<md:KR4d0340_SBCK_002-18a>¶仗
武侯屯處有儲胥粟空都内憂難繼甲出民間策¶恐疎
昔補戎行令簡汰空搔短髪看兵書¶¶
人道山東入職方書生胆小慮空長遺民似蟻饑難¶給
俠士如鷹飽易揚未見馳車修寢廟先聞鑄印拜¶侯王
青齋父老應流涕何日鸞旗駐路傍¶
　　　李文饒一首
<pb:KR4d0340_WYG_002-22b>
畫取維州如槁葉策禽潞將似嬰兒九原精爽人猶¶畏
想見中書秉筆時¶
　　　西風<md:KR4d0340_SBCK_002-18b>¶二首
性愛芙蓉淡復穠倚欄日日待西風池邊數本無消¶息
愁絶東家半樹紅¶¶
老業猶存事苦吟或投野店憇寒林西風何處無詩¶料
水際山巅亦去尋¶
　　　昔仕
<pb:KR4d0340_WYG_002-23a>
昔仕年傷早今歸計恨遲賴存南嶽草可荅北山移¶
　
　
　
　
　
　
　
<pb:KR4d0340_WYG_002-23b>
　
　
　
　
　
　
　
　後村集巻二¶
<md:KR4d0340_SBCK_003-1a>¶
<pb:KR4d0340_WYG_003-1a>
欽定四庫全書
　後村集巻三¶　　　　　　宋　劉克莊　撰
　
