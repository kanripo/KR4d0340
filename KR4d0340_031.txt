# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:47.926149
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0252-031後村先生大全集-卷第三十一.
<pb:KR4d0340_SBCK_031-1a>¶
後村先生大全卷三十一¶
　　詩¶
　　　送葉制參¶
聞説秋防急安危寄閫臣無心致羔雁有分上麒麟¶
氊帽環吾境綸巾賴此人晉朝陶庾輩豈必靠江神¶
　　　題方海豊詩卷¶
詩境高吟太白倫梧州下筆李潮親今觀天馬非凡¶
種肯厭家雞問外人力大鰲來吞釣餌心専虱看似¶
車輪盛年出手追風雅莫與香奩作後塵¶
　　　訓蒙二首¶
<pb:KR4d0340_SBCK_031-1b>¶
漢魏以前猶古雅宋齊而下稍淫哇剪裁貧女機中¶
素撲賣都人擔上花括帖不離𥘉學記管蠡烏覩大¶
方家世間破鼈難鞭策安得龍媒出渥洼¶
　　　二¶
少喜浮名謬激昂晚温故讀稍精詳易全何患乾坤¶
毁騷在堪争日月光漆簡字更經學誤玉臺體出選¶
詩亡殘年欲尚鞭吾後難道先生已耄荒¶
　　　船子和尚遺跡在華亭朱涇之間圭上人即¶
　　　其所誅茅名西亭精舍介竹溪求詩於余寄¶
　　　題三絶¶
<pb:KR4d0340_SBCK_031-2a>¶
誠和尚昔挂孤㠶圭上人今架小庵老去身無安頓¶
處挑包便擬作禪參¶
　　　二¶
自昔吳僧標致清經禅之外有詩名士衡止在東家¶
住恨不同聽鶴唳聲¶
　　　三¶
萬頃烟波百尺絲禪家宗旨有誰知自嫌固陋如高¶
叟郤為僧箋把釣詩¶
　　　意一元樞稱張君平星術相法小詩將行¶
雖别號君平誰知異姓名嚴惟下簾坐張乃挈家行¶
<pb:KR4d0340_SBCK_031-2b>¶
烽火連畿輔氷霜滯客程吾窮有詩耳資汝謁公卿¶
　　　乆不得池陽書¶
黒幟㳺魂尚未還列城處處受風寒遥知魯女悲而¶
嘯深愧龐公遺以安道逺家人無恙否時危身世苟¶
全難何時火伴并隣里沽酒刲羊賀木蘭¶
　　　挽顧君任倅二首¶
有酒常相覔無金尚欲揮竟騎黄鶴去誰見素騾飛¶
(用石曼/卿事)華屋俄零露蓉城果是非自嫌聞道淺懐舊¶
忽沾衣¶
　　　二¶
<pb:KR4d0340_SBCK_031-3a>¶
占㫁慈恩塔歸來履道坊耆英真率社少尹釣㳺鄉¶
子可傳汾曲甥能述渭陽如聞無恙日治塚建祠堂¶
　　　又一首¶
流輩多凋謝君侯獨典刑徳功耆舊傳子野老人星¶
宦路羞由徑家山預卜塋何湏更封樹手種萬松青¶
　　　記顔六言三首¶
謗之則䘮家狗譽之則人中龍莘髪去周柱下深衣¶
立鲁門東¶
　　　二¶
坐客驚問誰子小孫道是吾翁文章呼延太尉鬚眉¶
<pb:KR4d0340_SBCK_031-3b>¶
張鎬相公¶
　　　三¶
無空函逹元子有報書絶山公非牛溪負苓者即鹿¶
門采薬翁¶
　　　贈天台通上人¶
老倦逢迎揖客稀上人乃肯顧柴扉槐無林下茶瓜¶
待忽有空中杖錫飛師瘦能吟無本句吾窮難贈大¶
顛衣此行不枉觀南海探得珊瑚滿載歸¶
　　　送三趙(與淘與闌必濟)¶
聞説金雞下帝傍徑從楚澤返虞庠當時只道芻言¶
<pb:KR4d0340_SBCK_031-4a>¶
切今日徐思攬味長中壘幾封知有漢奉天一詔可¶
存唐却憐依附氷山者不信雲開見太陽¶
　　　次君疇洪卿韻送宗學趙優奏(良爌)¶
欲為乾坤掃積隂萬言忠憤上穹臨相嗔平地風波¶
惡主聖如天雨露深葛藟尚為庇根計茙葵難改向¶
陽心明時安肯㝷斤斧自古高材出鄧林¶
　　　次韻趙優奏良爌投贈二首¶
不留妄念着胸中弋者何心更慕鴻疇昔直前焚戅¶
草即今殿後着談叢放言遣興詩瓢滿野史誅姦筆¶
鉞公埋骨家山百無恨聖賢厄蔡更徂東¶
<pb:KR4d0340_SBCK_031-4b>¶
　　　二¶
秃翁無物可將行在野安能致魯生曽伏端門攻鬼¶
質始知中壘是宗英君如丹鳯鳴尤偉彼化黄熊¶
尚輕田里誦言仁聖悔天其或者再昇平¶
　　　七十四吟十首¶
早衰安敢望年高鏡裏雙眉有白毫消夜賭棋張¶
畫燭怯寒添絮入綈袍百骸受病惟詩健萬事輸人¶
獨飲豪梨栗滿山皆碩果何湏海上訪蟠桃¶
　　　二¶
鄰雞呼覺強冠簮病起屠蘇且淺斟旋讀生書無記¶
<pb:KR4d0340_SBCK_031-5a>¶
性㝠搜警句有貪心生慙族老封高尚死慕先賢謚¶
醉吟(有司議樂天謚宣宗/曰醉吟先生足矣)自笑此翁迂闊甚後千百¶
世待知音¶
　　　三¶
兒縈薄宦女從夫誰伴龎翁擁地爐頗憶都嘗煨芋¶
否肯歸同賣漉籬無春㳺捉轡惟宗武晨起稱觴　阿¶
奴一句汝曹牢記取家山差稳似江湖¶
　　　四¶
萬里當年慕建侯而今癡坐衲䝉頭臭皮袋有刑爲¶
累古錦嚢無句可收拾穗翁饑歌不輟散花人黠去¶
<pb:KR4d0340_SBCK_031-5b>¶
難留荒村不辨肩輿者未害先生策杖游¶
　　　五¶
飬生之說要形勞井血何湏晚自操齒豁未湏煩祝¶
鯁臂攣殊不礙持螯除驅病崇無靈劑禆𥙷脾神頼¶
老饕尚有一襟哀郢淚乆踈夜飲省春遨¶
　　　六¶
翠華未可議時巡自古安危繋重臣聞說紫巖親督¶
戦孰云赤壁後無人諸公畫作鑚天令老子重爲撃¶
壌民萬里隂霾氷霰合一通露布挽廻春¶
　　　七¶
<pb:KR4d0340_SBCK_031-6a>¶
　兒蒙蔽聚羣隂豈料雲收杲日臨壞證遺憂與宗¶
　㨗書分喜到山林擎天畢竟還高手偃月從𥘉謬¶
用心客自京師傳吉語放歌不覺有和音¶
　　　八¶
戍邕潰卒導蕃夷聞説衡湘被禍竒羣盗忍殘勝業¶
相六丁應護中興碑赭君山木渠何罪招國殤䰟鬼¶
亦悲早晚嶽雲俱汎掃挽天河水洗瘡痍(禹栢在/勝業寺)¶
　　　九¶
遊戯人間又一年非儒非佛復非仙歴官甘出倚相¶
　序齒叨居綘老先世難見花常濺淚時平逢麹亦¶
<pb:KR4d0340_SBCK_031-6b>¶
　流涎無端風月相勾引不是先生愛放顛¶
　　　　十¶
　提鼇批鳳霎時榮身與浮名孰重輕摩詰已為病居¶
　士伯倫終是大先生彼拳雞肋恃朝氣此把蟹螯猶¶
　宿酲未必頺然真茗艼老人羞共少年争¶
　　　　送伯紀禮部造朝兼簡息菴二首¶
　傳聞東澗拜南宫朝野皆昕泰道通不比唐家超子¶
　厚(栁自言超/取顯美)壹如元祐起坡公官箴健論猶當續¶
　雪浮文不必工十載帝城無點墨有懷難託北飛鴻¶
　　　　二¶
<pb:KR4d0340_SBCK_031-7a>¶
謝遣弓旌乆掩關十年坐閲幾蒲圑老臣憊不堪將¶
槀丞相嗔因乞挂冠廟筭渾如孤注賭林栖未保一¶
枝安暮雲萬疊江閩逺相見除非插羽翰¶
　　　居厚弟和七十四吟再賦¶
用世文章莫太髙空言詎有補絲毫呼來誰遣批黄¶
勑謫去何湏着錦袍齒耋自應陪九老詩低不足列¶
三豪僕家夢得無標致愛説元都觀裏桃¶
　　　二¶
聞説朝家念履簮朶頥安肯學羊斟批塗曽舉詞臣¶
職芹曝終懐野老心曉鏡鬂　難染摘夜檠手口¶
<pb:KR4d0340_SBCK_031-7b>¶
披吟世間蚓竅更鳴和未識　孫半嶺音¶
　　　三¶
乆抛弓冶作耕夫故歩人猶記鐵爐已老安能歌競¶
病從𥘉不合識之無房帷那復伶元妾部曲惟餘穎¶
士奴春暖小車時一出絶勝朝士典西湖¶
　　　四¶
麾下偏禆盡拜侯執俘已漆月氐頭飯江馬去黄旗¶
㨗巢幕烏來黒青收上不觧衣常北顧公宜歸衮勿¶
東留幾時四野狼烟息爛醉花間秉燭遊¶
　　　五¶
<pb:KR4d0340_SBCK_031-8a>¶
曽厭承明　耳勞中霄麻卷攬衣操退閑乆已䄂雙¶
手老懶渠能注二螯雲水生涯今易足人天供飬昔¶
非饕三家　未聞戎㨗但在樗翁又出遨¶
　　　六¶
列城若箇是張巡拊髀方思志義申懐印綬亡多委¶
郡援鍪弧死更無人肆雞竿赦還遷客出　號金聚¶
散民待得元㝠觧嚴了東皇太乙又行春¶
　　　七¶
光尭倉卒幸山隂或者譌傳蹕再臨長算决於春思¶
殿㨗書來自殺胡林奔逃尤甚騎猪窘懲創從前飲¶
<pb:KR4d0340_SBCK_031-8b>¶
馬心強作凱歌殊下俚不如商頌有遺音¶
　　　八¶
雪埋磴道古壇夷疇昔兹逰境絶竒石上猶存周故¶
轍山尖難訪禹殘碑雲開天柱峯雖出血作陳清水¶
可悲帝賞戦功無吝色定分寳枕療金痍¶
　　　九¶
占㫁溪山不紀年俗開謗道是獃仙馬遲甘殿他人¶
後棋劣常輸敵手先饑咬菜根美熊掌窮燒栢子當¶
龍涎可憐陳竇無精識欲以䋲維大厦顛¶
　　　十¶
<pb:KR4d0340_SBCK_031-9a>¶
得䘮傍觀有悴榮此翁勘破一毫輕讌披香殿猶前¶
日出大槐宫已隔生未許季咸覘老態旋呼伯雅解¶
春醒不知觸氏并蠻氏勝負元因底事争¶
　　　景定𥘉元卽事十首¶
祲掃青山峽功高赤壁磯只宜奉頭竄莫待剖羓歸¶
　　　二¶
糲食憂民瘠茅廬念士寒一生憐此老錯把兩眉攅¶
　　　三¶
諸老雲臺上人人畫一籌奈何令退士長抱𣏌人憂¶
　　　四¶
<pb:KR4d0340_SBCK_031-9b>¶
昨朝㨗旗至明日警書馳避殿猶如故　庭定幾時¶
　　　五¶
臣　賀㨗表　中興碑亘古雄辭在於今老學誰¶
　　　六¶
客駭䝉倛靣兒扶痀瘻身有時臨鏡問此老是何人¶
　　　七¶
溪水拍浮滿野花紅白多老夫𬒳牽　信歩出雞家¶
　　　八¶
飲狂揷紅杏醉倒藉蒼苔董子窺園出龎公上塚廻¶
　　　九¶
<pb:KR4d0340_SBCK_031-10a>¶
　　　碑板富郊因詩句窮濡毫乏精婢随馬有奚童¶
　　　十¶
　　　今書尺時將晉帖看殷生與宰相一體問平安¶
　　　　送延平張生歸南溪¶
　問計南溪水韓張泛幾迴侍郎何處在司業有孫來¶
(有南溪始泛詩張籍祭/詩有廻船入南溪之句)¶
　　　　挽翁仲山常卿二首¶
　進由孤士列華簮曽對薫風和舜琴資善禮行貂豎¶
　肅議郎䟽出馬羣瘖畿民猶説張京兆宫媛皆知李¶
　翰林麾去招來関氣数浩穹於此本無心¶
<pb:KR4d0340_SBCK_031-10b>¶
　　　　二¶
　昔駕輶軒忝外臺愛文學掾有高才曾留太白論文¶
　去亦辱竒章贄卷來玉樹枝成終古訣紫薇花對剔¶
　人開時危國蹙英賢天空撚霜髭賦八哀¶
　　　　挽參與蔡公三首¶
　　公遂委篤朝野共歔欷子不税冕去王將以衮歸¶
　風濤如此急人物眇然稀自古難全傳今無一可譏¶
　　　　二¶
　磊落多竒節源流自父師力扶舉幡士顯拒夐珠兒¶
　無復金甌覆空令玊鉞悲太常誰議謚可不采吾詩¶
<pb:KR4d0340_SBCK_031-11a>¶
　　　三¶
昔任高陽里登堂執束修深知二郎做曽接兩翁¶
面棘新班峻然藜舊話休空藏笥中帖世世寳銀鈎¶
　　　贈術者施元龍¶
信上多人物華宗譜最蕃遥遥忘世胄僕僕傍誰門¶
眼毒偏竒中心靈毎預言秃翁無阿堵何以贈南¶
　　　題孫母陳孺人墓誌¶
誨子如陶母持身比伯姫擕扶同出峽僑寄未還¶
阡有時而表䰟無所不之一端差慰意徐字與楊碑¶
(楊彦極誌/徐景説書)¶
<pb:KR4d0340_SBCK_031-11b>¶
　　　讀陳湯傳¶
短夜衣裝腰寳刀空言無實世滔滔棹齊虜舌何其¶
易斬郅支頭豈不豪異代武夫猶奪氣當時文吏若¶
吹毛漢廷誰是持衡者只罪邀功不賞勞¶
　　　書事十首¶
幼作淳熈版籍民老逢景定改元新殘年且盡杯中¶
物他日誰澆栢下人長鑱光中忙斸雪小車花外徧¶
㝷春吾評子美饑寒態不似堯夫快活身¶
　　　二¶
罪已綸言徧九州桑榆雖晚尚堪收下山東詔争扶¶
<pb:KR4d0340_SBCK_031-12a>¶
聽讀奉天書有淚流加霍嫖姚冠軍號拜車丞相富¶
民侯崆峒麥熟無人刈何日王師且少休¶
　　　三¶
天塹猶艱限臭夷江邊蚌鷸乆相持昔珠簾閣俱清¶
野今琶琶亭亦浚池户萬八千封作麽計三十六走¶
安之平生師慕堯夫者老去無端也皺眉¶
　　　四¶
生長承平玩細娛變興倉卒不支吾輕裘太守抛鈴¶
下寳玦郎君泣路隅諜報長驅殊未覺經書大去可¶
勝誅世間果有桃源否千載無人更問途¶
<pb:KR4d0340_SBCK_031-12b>¶
　　　五¶
旦旦㝷斤傑木衰艱危深動聽鼙思賜龍墀對詢韜¶
畧復雁門踦建義旗古有轝迎聾主䈬今誰臥載臏¶
軍師不應在野無賢雋林密山深世未知¶
　　　六¶
魁柄推移偶屬渠可堪一擲付狂疎文中子處無熏¶
染桑大夫邉竊緒餘癡物汝為何空相纎皃吾惜好¶
家居時人悞把朱崖比　朱崖儘欠書¶
　　　七¶
不知邉信近何如但見朝朝發虎符河北幾於九節¶
<pb:KR4d0340_SBCK_031-13a>¶
度漠南奚止五单于黒天肥瘞猶存孽紅賊巢荒尚¶
有雛安得四方皆猛士旄頭掃盡一麈無¶
　　　八¶
晉士材踈辯舌優俗雖虚誕尚清脩可容卿等数百¶
輩亦過江來第一流元老縱然揮玉麈七賢已有執¶
牙籌後來靈寳真兒熊書畫帷憑奪與偷¶
　　　七¶
戦鼙非起自漁陽到㓂皆由偃月堂相國裘雖來賀¶
㨗蚩尤旗尚未收芒厨車古有刑都市寶劍今誰請¶
尚方莫倚聖朝家法恕前盧後蔡亦投荒¶
<pb:KR4d0340_SBCK_031-13b>¶
　　　十¶
漢重貂璫鼎軸輕力扶弱勢頼公卿劾侯常侍如張¶
　訟石中書有更生伺夜九頭猶作崇過時百舌未¶
收聲虞廷可是無儀鳳底事相看噤不鳴¶
　　　録顔魯公事¶
世亂朝危節少全魯公大義薄雲天憫忠親以舌䑛¶
血罵賊尸猶瓜透拳曽餌仙丹元不死求容鬼質豈¶
其然郎君自有翹材客焉識堂堂父執賢¶
　　　挽史館資政木石尢公三首¶
往年羣玉頂典領偶然同我去如廷秀君來似放翁¶
<pb:KR4d0340_SBCK_031-14a>¶
　儋駕牛出魯叟感麟　縱有招魂些誰為寄浙中¶
　　　二¶
雖云鈎二府終未到頭聽密勿多中赤淹留了汗青¶
纔能離主眷史果有天刑太息崇儒世申公不在廷¶
　　　三¶
厯代名書畫中原古鼎彛不教蕭翼看常怕米顛知¶
此物空盈笈何人與掌匙貴無它嗜好焉用大清為¶
　　　贈崇安劉相士¶
向來種花地曽與五夫隣有客我同姓見君如似人¶
赤身窮至骨碧眼妙通神且問两元老(陳徐/二公)何時定¶
<pb:KR4d0340_SBCK_031-14b>¶
秉鈞¶
　　　得江西報六言¶
大江已浪頭白中原未棗兒紅折北不愁春水吠南¶
何必秋風¶
　　　二¶
巧發過如蠆毒困闘尤防獸窮老种有騎河語小姚¶
無刼寨功¶
　　　三¶
師整亦勅敵也將能彼有人焉國老可當十萬兒輩¶
止消八千¶
<pb:KR4d0340_SBCK_031-15a>¶
　　　四¶
石天祠有煙熖游帷觀亦腥&KR4279;小龍子入於海老仙¶
翁飛上天¶
　　　五¶
金騎越天塹至水犀破雪浪廻兒單于鳴鏑走父令¶
公免胄來¶
　　　六¶
　弓已耕甫里雙旄昔牧宜春虎過有殘聚落鶴歸¶
無舊人民¶
　　　七¶
<pb:KR4d0340_SBCK_031-15b>¶
典午無蜀可也孫氏畫江守之輕裘緩帶自若抜刀¶
斫案不疑¶
　　　八¶
芉姓公子哀郢黍離大夫憫周杜云野老潜哭谷謂¶
寒儒浪愁¶
　　　九¶
四野有農　業三邉無虜游魂作烘虱詩和友把相¶
牛經敎孫¶
　　　十¶
但見盈城盈野誰能去食去兵山東河北捲土江右¶
<pb:KR4d0340_SBCK_031-16a>¶
湖南失耕¶
　　　清明¶
挾弹飛觥迹已陳賞心事去負芳辰数經風雨花尤¶
厄試説関山柳亦顰人到蒼皤方覺老天無紅緑不¶
成春近來未有池塘夢誰道先生意上新¶
　　　嘲柳花¶
吹去飛來似有情禁烟時節徧春城比氊鋪徑何其¶
窶擬雪因風得許清閲武活殘兒命薄章䑓走倦尹¶
才輕滿池無處看金鯽閑猗朱闌聽唼聲¶
　　　擷陽阡二首¶
<pb:KR4d0340_SBCK_031-16b>¶
無論晴及雨歲歲到寒原下馬陵如故書麟筆不存¶
心燈長在世諌笏尚傳孫毫髪皆翁賜難忘罔極恩¶
　　　二¶
特起雖名世相承必象賢亦嘗細石室終莫續銅川¶
頗覺卿慙長徒知物本元此生甘寂寂白首抱遺編¶
　　　寒食¶
聞道江鄉吹戦麈巨堪鼙皷震于鄰荒城少有飛花¶
處髙塚多無擘紙人沙塞榆怙難取大玉関柳少化¶
為薪遥知玉座焦勞　龍舟閣水濵¶
　　　海棠七首¶
<pb:KR4d0340_SBCK_031-17a>¶
　女羞施粉　愛　紅抺塗　年少膏沐為誰容¶
　　　二¶
范公蜀西曲陸老劍南詩子美渠曾道淵明輩豈知¶
(范石湖詞云止為/海棠也合來西蜀)¶
　　　三¶
莫惜千銀燭頻添函玊缾不須雷羯鼓花睡未曽醒¶
　　　四¶
一種穠纎態三郎未必知浪將妃子比妃子太濃肥¶
　　　五¶
神女漂紅者顛姨發赤然年年吹洗了未必恕今年¶
<pb:KR4d0340_SBCK_031-17b>¶
　　　六¶
恰見如丹粒俄驚似紫綿山翁無供帳只就落花眠¶
　　　七¶
地行臣耄兵稽首告天公藉草千塲醉留花十日紅¶
　　　送金仙玢上人主講隆夀院¶
昔委荆榛誰起廢今増輪奂不為奢微神通力營經¶
藏須海潮音轉法華况有緊帮王打供豈無長者子¶
傾家此行非作衣盃許饒益尤多等筭沙¶
　　　乆雨¶
晴旭常難保春寒未昜禁鋒交馬旋濘室毁鷰巢林¶
<pb:KR4d0340_SBCK_031-18a>¶
民望兵如雨人言潦属隂何當抉雲霧放出太陽靈¶
後村先生大全集卷第三十一¶
<pb:KR4d0340_SBCK_031-18b>¶
