# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.609019
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0252-069後村先生大全集-卷第六十九.
<pb:KR4d0340_SBCK_069-1a>¶
後村先生大全集卷之六十九¶
　外制¶
　　　保義郎亷節可贈忠訓郎與一子進武校尉¶
爾懐閫檄糴麥于瀘整於是時已蓄異志増價争糴¶
惡其從傍掣肘也一旦遂甘心焉然爾於身謀雖甚¶
疎於王事則甚忠矣進秩録&KR0012;以勸來者可¶
　　　武功大夫沿江制司諮議官呂文信縂統兵船¶
　　　在檞林夾白鹿磯陣殁於王事得旨特贈寕¶
　　　逺軍承宣使其子師愈特與&KR0321;行閣職除合¶
　　　得致仕恩澤外更與二子恩澤仍與立廟賜額¶
<pb:KR4d0340_SBCK_069-1b>¶
殺身成仁嘗聞斯語舍生取義今見其人追懐敵愾¶
之勛特厚褒忠之典具官某頃参閫畫力抗虜鋒彼¶
衆我寡而&KR0033;前路窮力竭而猶&KR0062;花卿猛&KR0005;豈非絶¶
世所無南八男兒恥為不義而屈袵金志壯埋玉骨¶
香加唐藩鎮留後之崇班用漢羽林錄&KR0012;之故事噫¶
死當廟食&KR0004;何减於封侯魂為&KR0017;雄終不忘於厲賊可¶
　　　武功大夫淮西副總&KR0249;廬州駐劄仍&KR0117;務御¶
　　　前強勇右軍統制王友&KR0033;為戍守嘉定特與¶
　　　&KR0321;行閣門宣賛舍人職任依舊¶
日虜深入蜀腹背受敵殆哉岌乎矣爾縂戎赴授且¶
<pb:KR4d0340_SBCK_069-2a>¶
戰且守使嘉定&KR0012;壘屹然全壁誰之力也閫臣以聞¶
華以閣職俾將偏師爾尚&KR0108;勵以大功名自勉可¶
　　　進勇副尉兩雄軍總轄權江西路分劉信¶
　　　為興國戰功贈承信郎¶
虜犯武昌爾自廬陵湓浦泝流赴授遇賊江中握拳¶
猶戰隕於飛矢及丞相金皷從天而下掃清氣祲班¶
師奏凱而爾不及見矣贈官録&KR0012;以旌爾節以識子哀可¶
　　　武功郎&KR0321;行閣門宣賛舍人重慶府駐劄御¶
　　　前諸軍都統制王逹為瀘城&KR0062;捷特授　州¶
　　　刺史依舊&KR0321;行閣門宣賛舎人¶
<pb:KR4d0340_SBCK_069-2b>¶
去嵗賊將據瀘我師環而攻之爾在諸將中勞績尤¶
著遥刺閣職一日並命夫事㑹寕有終極而&KR0005;相寕¶
有種哉勉立雋功予有醲賞可¶
　　　秉義郎淮東副總管盧青為取東海力戰贈¶
　　　武義郎與一子恩澤¶
攻海之役爾肉薄先登以身死之夫貪生怖死人之¶
常情然彼怯&KR0062;而生奄奄如九泉下人爾力戰而死¶
凛凛有生氣矣贈官録&KR0012;以昭予哀¶
　　　武功大夫京西南路兵馬鈐轄均州駐劄仍¶
　　　&KR0117;務史伯英為應援鄂城特授帶行閣門宣¶
<pb:KR4d0340_SBCK_069-3a>¶
　　　贊舍人依舊任¶
朕賞援鄂之功尤致其厚閫臣言爾欲以階官易閣¶
職朕烏得而刓印哉縂戎亞於帥武當鄰於塞爾既¶
為閫臣爱將戍國家要郡宜思所以上報主恩下報¶
已知者可¶
　　　洪勲除兵部侍郎¶
漢刺史六條最既&KR0278;於七聚周司馬九代任尤重於¶
貳卿還爾舊氊出子新綍具官某英偉天目之間氣¶
名莭家廷之嫡傳&KR0018;荷斯文底法乃父風雷鼔舞於¶
天上聳動四方毫芒流落於人間光&KR0395;萬丈典冊則¶
<pb:KR4d0340_SBCK_069-3b>¶
元祐學士封駁則熈寕舍人每抗論而陳謨皆有功¶
於改紀厭承明勞侍從靡貪上雍之榮送禮楽有功¶
華誰謂八閩之逺於筦&KR0358;不祖孔桑籠奪之智於舉¶
刺庶幾尊滂激&KR0045;之風朕念史談之&KR0417;留思賈生而¶
召問從頌禁槖冀獻可替否之忠密勿細旃賴温故¶
知新之助不見也乆何來之遲噫五材誰去兵雖幸¶
邉烽之寝息六官各帥属宜勤軍實之簡稽可¶
　　　朝奉郎京西南路安撫大使司参議官魏崍¶
　　　為鄂城功賞轉一官¶
鄂渚解圍凡有勞其間者朕皆不敢忘也爾以相家¶
<pb:KR4d0340_SBCK_069-4a>¶
子游邉姓名見於守臣閫臣所上功狀爰進一階以¶
勸城郭封疆之臣可¶
　　　龔潗除刑部郎官¶
乃者秋卿長貳数以擇郎吏為言朕非刓印也念天¶
下之獄至憲部而至止民&KR0072;伏於隠微吏文極其深巧¶
擬筆輕重之頃囚之死生繋焉其選不亦艱乎求之¶
郎舍爾明而恕可以雪幽枉矣勤而練可以燭姦欺¶
矣往佐而長凡奏當之上疑者讞之誣者雪之以廣¶
朕好生之徳可¶
　　　劉汝礪除太常丞¶
<pb:KR4d0340_SBCK_069-4b>¶
百司惟禮官尤清三丞惟奉常尤高率以待天下勝¶
流爾有士譽有邑最八為博士議郎出為散人傲吏¶
喜愠不形於色安義命而齊得䘮有足嘉者頌臺乃¶
爾舊游起家為丞非惟奨恬靖之風且以重寅清之選可¶
　　　中奉大夫新知撫州吳焯特授&KR0033;秘閣守本官致仕¶
士大夫徐行平進不汲汲宦逹固有之矣若夫壯老¶
一致終身不改其度未見其人焉朕&KR0494;視朝有金紫¶
而班於百僚之底者問其姓名則爾焯也於是始開¶
朝蹟稍遷丞郎出於親擢非由啓擬晚以&KR0825;城起家¶
昔之人或耆耄不謝或自詭尚堪一行爾獨援禮經¶
<pb:KR4d0340_SBCK_069-5a>¶
願上二千石印綬而致其事出處之際可謂全矣木¶
天寓直非以華爾將以愧躁競之人而倡亷退之風可¶
　　　吳君擢除將作監兼侍左&KR0048;官¶
爾自霅守召還郎舍也朕命大臣擇職業可以自見¶
者試爾之才乃掾公府甚宜其官属夏享原廟序進¶
羣僚朕惟大匠最清左選尤劇爾以有餘之材治甚¶
清之職直易易耳銓曹持衡尺裁量天下選人官失¶
其柄使主令得以施其伯州犁之手賢愚同&KR0417;&KR0012;寒¶
失職識者病之所為選擇而使子也以清局兼劇曹¶
庶乎益有以自見矣可¶
<pb:KR4d0340_SBCK_069-5b>¶
　　　朱文炳除軍器監仍舊四川都大提舉川秦茶¶
　　　馬兼報&KR0036;御前軍馬文字兼夔路提刑提舉¶
全蜀盛時茶馬使者權力埓於制縂亂離以來司存¶
非昔日矣爾授任於殘創之餘宣勞於風寒之處凡¶
賊虜動息將帥功罪無巨細皆馳驛以聞使朕明見¶
萬里之外爾有力焉戎監卿從之儲班聫最高事權¶
加重朕聞明數者言蜀亂當先定惟此時為然益殫¶
忠勤勉建勲績朕將不次用爾可¶
　　李與趙與橒並陞直華文閣與趙潼川提刑提舉¶
　　兼運判與橒成都路提刑提舉並權四川制参¶
<pb:KR4d0340_SBCK_069-6a>¶
自蜀有狄難而識者預言其亂先定至此而瀘叛平¶
虜之整居于内者皆去難天道福華而禍夷亦吾師¶
武臣力所致爾與趙以西州之彦與橒以属籍之英¶
勸風一道参畫大閫宣勞既乆進職因任爾其思載¶
馳周咨之義勿置四方而不問贊拓裏撑表之策勿¶
使外邪之&KR0175;入則参井之墟有高枕之漸朕寛顧&KR0104;¶
爾為能臣矣可¶
　　　謝埜除太府寺丞¶
自昔人材萃於一門不見多見也萃於一門而又萃於¶
一時尤為不多見爾家廷之内璆琳琅玕輝彩相¶
<pb:KR4d0340_SBCK_069-6b>¶
映雖漢隂馬晉王敬何以加諸朕登進髦士戚賢並¶
用如爾秀發擢丞外府益自磨礪以對休寵可¶
　　　趙時辜除大理寺丞¶
廷尉屬多取法家者流然必参用温良長厚之人蓋¶
曰淑問曰審克有在於司空城旦書之外者爾更事¶
多而用法平再丞李寺勉之哉可以長王國亦可以¶
髙門閭矣可¶
　　　陳緯武學博士彭方逈武學諭¶
朕求文武如不及羣天下英雋而教育于國學師儒¶
皆極天下之選爾緯鄉國之善士爾方逈科目之勝¶
<pb:KR4d0340_SBCK_069-7a>¶
流其為朕往敎右庠昔山濤不學孫吳暗與之合先¶
儒張載始亦好論西事蓋有名士而談兵者矣其淑¶
艾而作成之可¶
　　　陳夢&KR0036;除諸王宫教授¶
朕惟宗藩親無如介弟朝夕所與講習而親炙者一¶
二賔友而已爾寘周行有賢譽入太學有師道使之¶
開黄卷傳朱邸可以廣元王受詩之意而助東平為¶
善之楽矣可¶
　　　陳大中除史館校勘¶
朕於史官尤遴其選有以郎監而兼校勘者爾䇿名¶
<pb:KR4d0340_SBCK_069-7b>¶
二十餘年厯官雖茍積譽甚微一旦擠之瀛洲學士¶
之列而與聞汗青之事夫述作才也遇合命也人&KR0005;¶
觀爾之書法焉可¶
　　　楊起萃除宗學諭¶
中興以來士有已奉對南廊而復&KR0019;臚集英者往往¶
貴盛在紹興則徳元在端嘉則大同豈非欝積之乆¶
騰上之速乘除之理然歟爾荆楚竒材晚擢&KR0166;魁當¶
求士如不及之時乃乆&KR0417;於外召寘周行非直使之¶
訓迪麟宗而已清資華貫於焉權輿可¶
　　　知漳州洪天錫除直寳謨閣依舊任¶
<pb:KR4d0340_SBCK_069-8a>¶
昔汲黯在廷以嚴見憚及出為右内史則職事不廢¶
守二郡則閉閣卧治而政清視嚴　丘夀王数年¶
不上計至勤璽書督責者異矣爾由前御史牧清漳¶
其未至也皆以薄淮陽之疑其既至也躬細務而不¶
流於清談舉大綱而不事於小察士曰吾得嚴師矣¶
民曰吾得慈母矣朕以為有黯之風奎閣寓&KR0033;　堂¶
借留用漢故事以為郡國二千石之勸可¶
　　　洪天錫依舊職除廣東運判¶
朕方褒爾郡最且為千里借留属五莞之東&KR0519;臣弄¶
印夫六百石之禄雖不重於二千石然十四郡之戚¶
<pb:KR4d0340_SBCK_069-8b>¶
休則大於一城矣爾昔住粤風俗素諳今牧漳壌地¶
相接其上符竹往乘使者車嶺海五瘴之尤毒者官¶
吏三風之未悛者爾其扇仁風以蕩滌之勵清節以¶
激&KR0045;之罔俾端頥專美於先朝若夫飛輓之事則有¶
司存可¶
　　　吳&KR0020;卿除軍器監依舊淮東總領¶
縂餉之難乆矣重以去嵗涝傷圍田之入&KR0220;四十餘¶
萬斛戍不可撤也竈不可减也賦不可加也識者為¶
此寒心爾授任未幾適丁是時洗　奉公悉心營職¶
雖朝廷不輟&KR0024;助然爾左支右吾幹無為有於則殫¶
<pb:KR4d0340_SBCK_069-9a>¶
粟竭之際&KR0053;士飽馬騰之效可謂有用之才通務之¶
儒矣夫持空談易課實用難爾已能底績如此進之¶
戎監班序益髙事權加重以昭朕奨賢勞勸事功之¶
意可¶
　　　吳&KR0020;卿糴足五十萬石特轉朝奉大夫¶
連營待哺倉&KR0067;氏無以&KR0071;至於糴以足之&KR0020;不容已¶
非得已而不已也然糴固難而糴於歉&KR0010;尤難爾承¶
澤竭之餘當水毁之後招誘有方措置得宜無疾聲¶
大呼不低估高量而嵗額五十萬斛告足世之自詭¶
功名者多能言惟爾能踐其言信乎有勞於國矣其¶
<pb:KR4d0340_SBCK_069-9b>¶
進一階以勸使於四方不辱君命者可¶
　　　林希逸除考功&KR0048;官¶
朕愛惜人才如珪璧而於當世知名之士尤致其厚¶
爾老學雄辭昔嘗開卷丹地執筆玉堂矣一収朝蹟¶
坐閲五閏居常有乆不見生之歎改紀以來&KR0175;予環¶
一出節止或尼之於朕心終不釋然尚書郎爾前御¶
舘閣爾舊㳺壘組起家出於簡記緇衣之詩曰敝者¶
三曰改者三朕於爾可謂得詩人好賢之義矣爾其¶
可安安而居徐徐而來乎可¶
　　　李伯玉除尚右郎官¶
<pb:KR4d0340_SBCK_069-10a>¶
我朝崇科目而重名勝朕率由舊章而加厚焉爾乙¶
未魁亞嘗厯舘閣&KR0122;省闥言議風旨聞於天下法當¶
騰上乆矣顧留落江湖虚老嵗月朕並致諸賢獨遺¶
大雅寕非闕典尚書郎爾舊氊也姑借是起家耳出處¶
有義遇合有命惟賢者安之唐人元都觀桃花之歎¶
陋矣爾其疾驅以副延佇可¶
　　　洪燾除寳謨閣待制知太平州¶
懐綬需㑹稽之戍閫&KR0009;固專易麾為姑熟之行江防¶
尤重筆槖之班加峻金湯之&KR0020;増雄具官某宣慈而¶
惠和辨智而閎逹典刑肖乎先德事功著於當時作¶
<pb:KR4d0340_SBCK_069-10b>¶
郡國㑹計之圖弛張有道賦京兆神明之政剖决如¶
流眷懐方賴於論思雅志力求於更迭朕惟西&KR0518;東¶
澗密邇周畿右扶左馮均為漢輔出綸謀帥衣錦過¶
家属險要䕶風寒之衝難於調守若文武可畏信之¶
彦無以踰卿乃超松階之高華以壯采石之形勝噫¶
臨淮於營壘麾幟之末&KR0004;無改更尹鐸於保障繭絲¶
之間能有决擇益固根本以寛顧&KR0104;可¶
　　　趙孟&KR0019;依舊秘閣修撰除提舉福建市舶兼知泉州¶
互市置使非寳逺物也所以來逺人也後之居是官¶
者失其意彼愚民以命易貨於鯨浸萬里之外幸登¶
<pb:KR4d0340_SBCK_069-11a>¶
于岸重征焉強買焉或䧟之罪而乾没焉商賈失業¶
民夷胥怨朕弄印乆之不知所付爾清吏也明使指¶
近屬也知朕意集臺之選無以易堯玉之在鄭商者¶
可勿買珠之去合浦者可復還矣可¶
　　　趙孟玠除軍器少監¶
記曰君子不可不早有譽於天下也爾少而英妙長¶
而温雅有佳公子之目昔人有以四十專城為榮爾未¶
四十而兩佩二千石印綬矣有已試之能顧使之需¶
未及之戍豈急才之義乎戎監長貳亞於九卿靖共¶
爾位以俟進擢可¶
<pb:KR4d0340_SBCK_069-11b>¶
　　　吴潔除&KR0005;作監致仕¶
乃者温陵調守疇咨在列皆言爾嘗監郡　民夷情¶
偽知財貨源流遂使之佩二千石印綬乆之部使者¶
言爾不治無㡬何又以危篤聞矣嗟夫豈郡果不可¶
為耶抑卧病閉閤神明已耗而然耶朕於戚畹常致¶
其厚不欲使爾有加&KR0176;墜淵之嘆擢大匠進文階俾¶
致為臣而歸以昭朕終始待遇之意可¶
　　　趙時槖除户部郎官¶
&KR0061;在江右昔稱樂土屬者冦震于鄰四封告警調度¶
繁興爾當俶擾之餘任牧御之&KR0009;乃能以安静拊摩¶
<pb:KR4d0340_SBCK_069-12a>¶
凋瘵以節縮支吾乏絶境内&KR0091;治昔吳公於河南文¶
翁於蜀覇遂於潁川渤海或以治平或以儒雅或以¶
循良為當時奨擢朕召爾以尚書郎猶漢家選表之¶
意也亦烈祖非郡最不除郎之制也可¶
　　　奉直大夫新差知泰州姜虎臣昨因應援懐¶
　　　逺以解重圍特轉朝議大夫¶
懐逺吾必守之地冦環而攻之爾以制閫元僚提兵¶
赴援&KR0691;圍而入解圍而出昔有上馬擊賊上馬草檄¶
者其若人之流歟閫臣言&KR0250;進階一列以勸功名之士可¶
　　　趙日起除檢詳¶
<pb:KR4d0340_SBCK_069-12b>¶
令猶邉宿帥士未解甲爲朕運籌制勝者大臣也爲¶
大臣圗事揆策者公府&KR0122;也爾以蜀珍参諸老游三¶
邉兵機敵情料之審矣王體國論講之詳矣當甲兵¶
問廟堂文書盈几格之時強敏足以應接精明足以¶
檢泥見於已試進之爲真慮患必萬全商事必十反¶
是爲稱職可¶
　　　王世傑除秘書郎¶
自昔清華之涂有二舘學而已然世南號行秘書終¶
不在孔頴逹輩師儒之列韓愈歎博士之冗有羡鄭¶
涵校理之句爾前典教宗庠以行誼選兹爲郎秘監¶
<pb:KR4d0340_SBCK_069-13a>¶
以才學進清資華貫爾迭居之比之是正校讎歩武¶
高矣培風而上者九萬里所至詎可量哉可¶
　　　黄應春除宗學博士¶
我朝學制天備中興僅創太武學而宗庠猶未之及¶
先皇慨然經始壹如承平盛時英才彬彬輩出與寒¶
畯等其師氏之選尢遴爾齒髪之宿徳義之尊可以¶
輔導朱邸而作成青衿矣詩不云乎尚有典刑可¶
　　　潘凱除華文閣侍制知漳州¶
朕視&KR0022;選侯重南國藩宣之&KR0009;惟人求舊起西清宿¶
老之賢廼陟隆名式資共理具官某精金百錬&KR0033;幹¶
<pb:KR4d0340_SBCK_069-13b>¶
千尋頃被親除首陳讜議攻南昌而請劍奚慙攀檻¶
之游論公孫如&KR0036;&KR0041;獨憚在廷之黯鳴陽之疏不朽¶
出畫之身甚輕屬予調瑟之&KR0004;念汝考槃之乆乃開¶
宣室以訪賈生忽厭承明莫留嚴助尹漕之政真古¶
遺愛甌閩之俗至今去思人才實難居常當饋而興¶
難名臣欲盡詎容袖手而傍觀班冠四松符分半竹¶
盖前輩髙登之里有故侯朱熹之風噫朕覽元結舂¶
陵之行豈輕調守爾有蕭生本朝之意諒不忘君治¶
績轉聞追鋒踵至可¶
　　　秘書郎曹元發卓得慶並除著作佐郎¶
<pb:KR4d0340_SBCK_069-14a>¶
二著舘職之髙選日厯國史之張本非老文學而諳¶
典故孰可秉此筆哉爾元&KR0036;知名士也爾得&KR0159;甲科¶
郎也其志同其道同其官又同兹由中秘書佐太史¶
氏朕嘗歎史院&KR0004;草吏文居十之九所為命爾兩生¶
欲實事求是欲訂訛糾繆欲削繁趨簡使他日作述¶
一經者有所稽據可以傳信萬世矣可¶
　　　馮夢得除宗正寺簿¶
昔人以大幕府為小朝廷謂人材之所聚也從吾大¶
臣授蜀者多矣爾其一焉甫開朝績卷懐而去起参¶
淮閫軍亊俄而青齊拓土濟汶歸疆矣夫有磨盾作¶
<pb:KR4d0340_SBCK_069-14b>¶
檄之才必能秉檢玉泥金之筆朕以瑶編&KR0004;草付爾¶
筆削將極文章之用陳琳阮瑀之事淺矣尚勉其逺¶
者大者可¶
　　　郭徳安除兵部郎官¶
士大功當以事功自見垂長衣横塵柄者坐談客耳¶
如事功何爾&KR0108;儒科仕邉地表淮裏江之形&KR0020;知之¶
審矣老校退卒之見聞訪之詳矣朕合兩淮建梱爾¶
以刑獄使者参其軍事耀兵漣海三年克之賢賔主¶
之勤勞至矣朕既命制臣貳夏卿又命爾為郎葢漢¶
人拜龔遂水衡以議曹丞水衡之意増重觀風之&KR0009;¶
<pb:KR4d0340_SBCK_069-15a>¶
徑班應宿之&KR0292;可¶
　　　郭和中除大理寺丞¶
朕讀左氏&KR0019;於強諫有後之語而有感焉爾考嘉熈¶
諫臣言議風旨聞於天下爲諸賢存命脉爲萬世扶¶
綱常所謂殁而不朽者爾典刑惟肖有媺譽而無躁¶
心擢丞李寺朝蹟寖髙朕每於對班觀人百執事皆¶
得以盡言無隠爾勉之哉父諫觀魚子諫納&KR0166;罔俾¶
&KR0391;孫&KR0825;美於魯可¶
　　　魏克愚除太府少卿兼知臨安府主管浙西¶
　　　安撫司公事¶
<pb:KR4d0340_SBCK_069-15b>¶
六飛都杭以來尹&KR0519;皆治輦下皆以名卿為之尹闕¶
則&KR0519;次攝或就拜列聖相承皆然爾岷峨之英文靖¶
之子得于天者高故心通而神悟講於家庭者熟故¶
見廣而聞多使之陳臬事主&KR0519;計無撃㫁之迹有治¶
辦之實朕察其才有餘而用未究者京兆弄印無以易¶
堯其以卿少行大尹事先朝多命儒臣領開封所以¶
示表倡而厚根本也豈必若趙廣漢輩設缿筩釣距¶
以察為明乎或謂今之京邑至難者有二曰糴價曰¶
物估盖昔之長於心計者惟劉晏史&KR0091;其能權萬貨¶
重輕使無甚貴賤而物常平然則平其末减之價下¶
<pb:KR4d0340_SBCK_069-16a>¶
其甚高之估爾必有以處此孟子曰若夫潤澤之則¶
在子矣爾其勉之可¶
　　　趙與可除秘&KR0033;秘閣兩浙運判¶
今二浙古三輔也其&KR0009;公多勢要其大吏多貴近&KR0418;¶
使畿内者以行忠振職為難朕欲為南陽洛陽解不¶
可問之嘲環顧在廷孰&KR0005;隆指爾宗英也有天才望¶
郎也有風力桐川之政輿人誦之寵之以中秘清華¶
之職付之以兩路按察之任求民之莫必詢度之周¶
當官而行何強禦之畏昔人皇華之詩為逺使言也¶
爾弭節輦下羙政嘉績接朕見聞嚴六條之問&KR0023;五¶
<pb:KR4d0340_SBCK_069-16b>¶
善之報將先諸道采　而受上賞矣何待四牡之遄¶
歸哉可¶
　　　右武大夫左領軍衛將軍知無為軍節制軍¶
　　　馬吳日起乞將景定元年三月三日隨太丞¶
　　　相行府於蘱草坪殺賊功賞封贈父母¶
蘱草坪之捷與前代之赤壁&KR0213;淝水南渡之采石皂角¶
林相望於千載凡從丞相於是行者論功行賞有差¶
爾子日起獨請以其官贈父封母夫敵愾忠也榮親¶
孝也爾有子而我亦有臣矣可¶
　　　朝請大夫試尚書兵部侍郎洪勲磨勘轉朝¶
<pb:KR4d0340_SBCK_069-17a>¶
　　　議大夫¶
磨勘行法田三百六旬而積論思望峻何八十一士¶
之拘具官某忠清之節傳家典雅之文行世于高原¶
下隰歌皇華而周咨扈法駕属車第侍臣之嘉頌雖¶
班爵極顯榮之寵然考銓衡有考課之常乃出新綸俾¶
遷崇秩噫佩荷嚢而從上寕計官資對蒲璧以封男¶
仍開鄉國可¶
　　　寳章閣直學士朝請大夫知徽州軍州事周¶
　　　坦磨勘轉朝議大夫¶
(上同洪/侍郎)具官某貴名掲日月而行諌&KR0083;挾風霜之氣聼¶
<pb:KR4d0340_SBCK_069-17b>¶
尚書履冠常伯之邇聫懐太守章踐先儒之&KR0024;處雖¶
班爵極&KR0139;融之寵然銓衡有考課之常(下同)¶
　　　叙復朝請郎新除華文閣侍制改差知太平¶
　　　州軍州事潘凱磨勘轉朝奉大夫¶
國家待法從之臣固難用例祖宗立審官之制必論¶
積勞具官某有萬文光&KR0395;之文有百篇仁義之諌持¶
槖陪甘泉之獻納入罄忠嘉建牙䕶杲石之風寒出¶
分&KR0104;顧然考課其來尚矣雖貴近何可廢哉乃下新¶
綸俾遷華秩噫見徳業之乆大益&KR0375;逺圗計班資之¶
崇卑諒非雅志可¶
<pb:KR4d0340_SBCK_069-18a>¶
　　武翼郎荆湖北副總管統援蜀諸軍黄仲文¶
　　可特贈武顯郎除致仕恩澤外更與一子恩澤¶
昔酈瓊舉合肥降虜獨喬張二大將不屈而死廟食¶
至今名標史册爾駐兵于瀘賊整獻城強以從逆爾¶
握拳嚼齒罵不絶聲寕折首而不肯屈&KR0176;於虜茶馬¶
使者爲朕言其狀與喬張死節先後相望是可以列¶
忠義之傳而寒亂臣賊子之膽矣進五秩録&KR0012;兒英¶
爽凛然歆此休命可¶
<pb:KR4d0340_SBCK_069-18b>¶
¶
後村先生大全集卷之六十九(終)¶
