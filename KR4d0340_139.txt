# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:53.014227
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 139
#+PROPERTY: FILE SB04n0252-139後村先生大全集-卷第一百三十九.
<pb:KR4d0340_SBCK_139-1a>¶
後村先生大全集卷之一百三十九¶
　　祭文¶
　　　王留耕叅政¶
本朝名宰如王魏公之貴重曾魯公之老夀當時鮮¶
麗然王公不免陪玉輅之塵曾公亦有蹲鳳池之誚¶
惟魯范二老僅至参與而薨至今名照穹壤王與曾¶
有愧色焉豈天易予人以高位而靳畀人以全節耶¶
公之來也以直道進其去也以直道退雖年位稍亞¶
於王曾而名德欲齊於魯范矣僕老放絀冀公進為¶
甫驚摧梁木之恨俄興埋玉樹之悲蒼黔安仰顛危¶
<pb:KR4d0340_SBCK_139-1b>¶
孰持自傷殘骸痼病之疾隻雞斗酒之禮後素車白¶
馬之誼&KR0220;凛然英爽歆此誄辭¶
　　李用之秘監¶
&KR0027;山於京文定於檜初敬終惎倐進俄退督之末相¶
以譎自盖薦三十士徃往名輩公當是時固嘗峩豸¶
居中幾何旋踵升外爾欲為者我不傅㑹我自立者¶
爾焉能凂憶與鉄庵博覧奏對於故&KR0083;中馳騁千載¶
不着名氏獨現光怪此必洞齊衆伏且駭奈何斯人¶
留落嶺海彰施藻火被之巖瀨戞擊金石散為竽籟¶
挑抉蟲魚形諸箋解家有論著因無華采士為時惜¶
<pb:KR4d0340_SBCK_139-2a>¶
年不公待嗚呼疾病則亂魏傁昏憒&KR0010;晚語謬謝傅¶
殂背公将易簀遺偈痛快譬之虚空豈有成壞我嘗¶
評公精博英邁詩學卜衛文律崔蔡自昔黨議為縉¶
紳害知我罪我以俟萬代嗟同門生凋零誰在執别¶
銷黯聞訃驚瞶老語諄譫聊冩悲慨¶
　　林元晋武博¶
我嘗三入&KR0134;講代言君無一字及於脩門又嘗三&KR0039;¶
貴&KR0096;嗔怒人畏傳染君愈親附念我暮齒諒我孤忠¶
饋藥起疾貼書擊&KR0041;衆方排我荆舒楊墨君顧以為¶
卿雲甫白世故輪雲人心塹坑晚欲託君患難死生¶
<pb:KR4d0340_SBCK_139-2b>¶
昨枉緘題恠非自札酸風吹訃白日永訣西山之門¶
存者幾人又弱一个莫贖百身嗚呼學可謀斷僅教¶
胄子才可董統乃牧斗壘得祿幾何閑輙數朞&KR0009;巢¶
蕭寺大輙隨之彼何人哉耆厖烜赫其間分劑於君¶
獨嗇祝&KR0117;不飽營棲未遷君則往矣家尤蕭然始翁¶
謫殁&KR0018;骨歸窆後師夢殿守死不畔君昔徇義勇不¶
可當今誰䘏孤誰來訃䘮卜用何山葬以曷日禮有¶
匍匐老無筋力誄不盡哀哭不成聲英爽如生豈隔¶
幽明¶
　　惠州弟¶
<pb:KR4d0340_SBCK_139-3a>¶
烏乎吾翁将終念子稚齒執手謂余以是累爾悲哉¶
斯言琅琅在耳四十年間逢坎屢止子榮子悴余憂¶
余喜邑最朝蹪方騖華軌洊剖虎符亦服&KR0027;紫皆辭¶
阻脩願&KR0418;甘㫖議&KR0441;氷冷曰此足矣其事魏國孝謹¶
終始服勤菽水竭力滫髓戊申之冬變遭陟屺余衰¶
且毁瘠固其理子胡為哉&KR0161;髪如此親朋皆恠少余¶
一紀如子至性可傳圖史烏乎道山之招余不欲起¶
余昔杜牧求郡養顗既竭光範為子干壘羅浮之麾¶
相乃啟擬子之為&KR0022;朞月而巳玉雪自潔嵐瘴一洗¶
供帳簡省觴豆薄菲皆曰吾侯崇儉惡侈郡有泉粟¶
<pb:KR4d0340_SBCK_139-3b>¶
家無苞篚皆曰吾侯勤民約己自南來者有譽無訿¶
宿昔剥塜安書盈&KR0083;曽不旋踵忽以訃至二息甚孝¶
靈明一&KR0039;如月在水烏乎處和内包衆美所踐平實¶
不為卓詭恭兄友弟尤敬孀娣天禍吾家析余同體¶
九年之内連奪二季子健如虎溘先若彼余縮如蝸¶
視䕃能幾族姻㑹&KR0152;謀子後事訓勉二息無徒哀毁¶
一䕶輀車一&KR0418;靈几常日家集大白酌子今子安往¶
酒覆於地¶
　　鄭元樞¶
亡友行之嘉定校郎約我見公道山堂後端平初佐¶
<pb:KR4d0340_SBCK_139-4a>¶
幕福唐奉公從客履道之妨俄而公入徑升廟廊我¶
忝樞椽朝夕公傍志念休休誨言琅琅衆擠寛饒公¶
雪孝章誦言於朝以&KR0061;易漳两揆再免公獨贊㐮爰¶
立之拜非公孰當有豸其冠素出門墻遂借座主&KR0036;¶
其風霜普歐公客比陸氏庄射羿之嘆尚未能忘公¶
頓首言此臣素剛况其所言中臣膏肓如公徳度實¶
不可量既&KR0786;機務還笏蹇裳東山棋塵午橋詠觴千¶
贄之來倒屣迎將一食之甘與客剖嘗垂二十年富¶
貴夀康爛然長庚暁出東方公友西方公師紫陽彼¶
矯矯者自許膺滂公不立異安行乎常彼牛李朋互¶
<pb:KR4d0340_SBCK_139-4b>¶
相居藏公不爲黨見善則&KR0045;昔涑水公相業煌煌程¶
子獨思韓富已亡烏乎悲夫此言深長孰平如秤孰¶
大包&KR0189;天不慤遺頽山壤梁我晚擯絀世尤炎凉惟¶
公念舊書題盈箱此徃荔丹彼來橙黄公薨我病不¶
能哭表緘辤&KR0165;哀歆此瓣香¶
　　林母王宜人¶
昔錢母見其子擢髙第矣子掌帝制已不及見歐母¶
見其子之歴貴仕矣孫踵世科廼在身後夫人及見¶
竹溪内爲詞臣外爲州牧部使者又見民嘗&KR0071;登黄¶
甲綵衣板輿左右娛侍凉臺燠館起居便安其福徳¶
<pb:KR4d0340_SBCK_139-5a>¶
加於錢歐二母一等矣九袠而蜕復何憾歟昔我陟¶
屺雙旌吊廬北風吹訃心折涕濡豈無蒼頭可御素¶
車病卧一榻塊如囚拘先命賎息徃酹束芻¶
　　趙虚齋端明¶
才非果難難於全媺勝流高虚下調麄鄙公則異是¶
體用兼該以理揆事以德勝才磔㓂破樵郡化焦土¶
公握兩拳禦萬豺虎鄞　反側公往建牙宥脅梟畔¶
肅然無譁公甚柔懦公不嚴酷惟亷惟恕群狡　服¶
入　金狨出佩玉麟王曰遄㱕余無親臣延和已見¶
　　　事其斂民怨木妖國敝&KR0036;明節卦規切斜封¶
<pb:KR4d0340_SBCK_139-5b>¶
公　造&KR0364;天為改容流傳萬口照映千載謂余不信¶
有　在凢今公卿貴則捐書公老愈勤甚於癯儒¶
易通一書開闢未有不知公者曰異洛叟既徹乙覧¶
黙契宸衷此于伊川未嘗不同造物所斳非權與位¶
　於學識獨不輕&KR0140;公所造詣通元入妙非惟人娼¶
亦&KR0178;天嗔昨賀蒲輪勸堅鐡壁必&KR0023;不已廹而再出¶
當世要務不宜三緘皃女恩怨姑寘勿談答書繫節¶
　真　我傳間開歲稍親藥裹心謂微恙不為深灾¶
方作箋諗廼以訃來嗚呼&KR0428;方之略元凱叔子尋微¶
之功康伯輔嗣或者惎公主眷時名今其往矣議論¶
<pb:KR4d0340_SBCK_139-6a>¶
必平嗚呼少小相於晚尤繾綣人亦有言時非同傳¶
屬纊遺墨何其諄諄宰上之題累吾故人我已七秩¶
公小二歳白首哭公寕非倒置我才雖竭尚可作碑¶
呼公不起孰知我悲¶
　　又掩坎¶
自公之薨交態寖異珠履之客金臺之士往往掉臂¶
去而改事或摘語我世故可畏子獨何為惓惓不置¶
昔者之誄今者之誌深&KR0178;時賢併按二罪我瞿然謝¶
戢君厚意固陋之見則異于是昔涑水大書献可之¶
窆姑溪嘗坐忠宣之累志義所激禍福焉避彼區區¶
<pb:KR4d0340_SBCK_139-6b>¶
者乆已割棄而况畏時賢之怒非烈士之志没亡友¶
之美非&KR0033;筆之義知我罪我姑静以俟殯宫將啟送¶
車畢至我困藥裹自歎匏繫殮不憑棺葬不視毳寓¶
哀斯文將以掬淚¶
　　妹夫方采伯¶
先君愛女婉孌淑均擇對館甥四十餘春蚤共苦淡¶
常相友賓君生華宗&KR0050;&KR0081;龔陳然其自立瀟灑出塵¶
倜儻好事精博罕倫異書抄畢舊事廣詢畫苑之秘¶
文房之珍端嚴歙溪漢洗古錞金石所刻詛楚頌秦¶
下逮晋唐本朝名臣寸&KR0083;單字收拾補紉孰拙孰工¶
<pb:KR4d0340_SBCK_139-7a>¶
孰　孰貞募以金帛閟以襲巾元章長睿合為一人¶
余事墨戲下筆尤親伯時與可豈非前身挾能雖高¶
賦命則屯爯貢于鄉志業未伸哭女悼亡觸緒嚬呻¶
賢郎繼夭顧影悲辛家惟一孫吾已六旬白之縣官¶
告之族婣怪君強健語何諄諄亭午過我共坐水濱¶
㱕巳侵子殆不待寅百年夢覺如臂屈信君固能齊¶
彭殤菌椿憶君情話再聆無因歎君先見知幾如神¶
託&KR0012;之言敢不書紳九泉有知歆此鯽蓴¶
　　伯姊¶
嗚呼姊嬪于方夫子儒素八上春官往返道路抽簪¶
<pb:KR4d0340_SBCK_139-7b>¶
脱珥以奉扉履四女有㱕兩郎畢娶井臼一生米鹽¶
萬緒卒奮難窘稍置豐裕七秩加五猶屑碎務饑羮¶
苦薇寒擁敗絮往視塲圃&KR0041;犯嵐霧醫藥不時輿疾¶
霄鵞咫尺家簀&KR0154;不返顧山庵綿蕝僅通牖户四無¶
鄰毗風號瀑怒廼于是間委蛻而去嗚呼姊之生也¶
積銖寸之勤以成其家其死也尚不忍以毫芒之費¶
凂其夫累其子悟法喜之幻緣超龎嫗之高趣委平¶
生之六親無末後之一句空皃女之恩怨等浮屠之¶
滅度既自跋于愛河必復㱕于净土矣然姊之夫君¶
子恩深義重雖甚曠達亦豈能無離鸞别鶴之感凱¶
<pb:KR4d0340_SBCK_139-8a>¶
風寒泉之慕乎嗚呼白首同胞多散少聚姊安往哉¶
瞥如電露未嘗聞疾忽焉報訃不腆兹觴哀恫攸寓¶
　　鄭常博¶
烏乎自漢以來士以藝取童而習者不出科舉抄誦¶
帖括絺繪雕蟲芻狗既陳叩之空空君則異是網羅¶
貫穿手不釋&KR0195;亦不退轉衆作萎薾君獨老蒼他人¶
衰竭君愈激昻早列西山文子之籙中入秀巖筆削¶
之局使之騰上鼓舞雷風炎紹汪綦乾淳周洪挾&KR0018;¶
竒崛寡諧多迕暫牧掲陽俄謫横浦談&KR0417;周南甫客¶
瀼西帝曰巫陽女下招之豈無汾陽力援太白九虎¶
<pb:KR4d0340_SBCK_139-8b>¶
守闗一鴻避弋葺履道宅繙善和葦書間&KR0012;榜花外¶
小車君房言語李邕碑板彼盲不見世有具眼在昔¶
老師高弟詵詵&KR0010;月電往存不數人前誄洞齋未平¶
幽憤奈何又傳苔傳凶聞辛亥之役我扶贏軀心頗¶
羡君紅頬白&KR0161;棄我而先理不可詰竒字誰問疑義¶
誰質扁舟来訪翰墨尚鮮束芻徃弔筋力巳愆天實¶
&KR0012;我殱同學者退老西河僅一商也平生苦心為書¶
滿家傳之福郊或付侯覇我廹頽齡涕不濡目故交¶
欲盡如何勿哭¶
　　代&KR0021;周士姪¶
<pb:KR4d0340_SBCK_139-9a>¶
烏乎西墅遺緒不絶如縷一房孀㓜繫命於汝汝姿¶
厖厚亦亷且能初筮於建以氷檗稱公車三剡談笑¶
而&KR0023;政和琴堂十載虚席二臺交辟百乗耒迎㦯勧¶
勿就汝勇一行吾廹衰暮汝方壯盛将遣安輿挈我¶
就養書猶在手凶訃繼之竒禍駭人行路齎咨天於¶
吾家降罰何酷夭汝之齡慳汝之禄不念白髪不顧¶
齊眉不曰諸&KR0012;方在孩提汝何忍哉振臂長徃門户¶
誰託婦息安仰尤可憾者在已&KR0071;兄痛汝香火未能¶
紹承遺腹之孕或者天意萬一得雄箕裘可嗣烏乎¶
母子之恩伉&KR1275;之情兒女之慕終天難平有酒盈觴¶
<pb:KR4d0340_SBCK_139-9b>¶
有胾在爼涙竭血乾汝其知否¶
　　又自&KR0021;¶
烏乎仲氏諸子多夭稚齒既婚官者二人而已少竒¶
美秀又弱一个汝差厖厚謂可負荷被服儒雅不&KR0011;¶
綺&KR0237;詩筆畫&KR0195;坐起與俱有郷曲譽無子弟過結客¶
如雲輕財葉唾&KR0004;筮建溪三年飲氷其士&KR0002;民皆日¶
尉清亷使交章薦汝辟汝凋敝之邑人畏如虎汝獨¶
披&KR0109;以當劇繁欲迎潘輿欲大於門規畫之逺夭閼¶
之遽晨馳安書夕報㓙訃病甫數日遂不可支豈廹¶
定數抑無良醫槖中蕭然未易歸骨走僕齎糧挈汝¶
<pb:KR4d0340_SBCK_139-10a>¶
存殁丹旐翩翩叢於溪濵行道揮涕况我天倫仲氏¶
何罪再隕其嗣梧竹摧折琴書㪚墜天道逶迤當&KR0026;¶
其終安知遺腹不能亢宗吾哀汝母&KR0010;晚岑寂汝婦¶
汝兒誰拊誰恤吾門子弟佳者豈多今又奪汝悲哉¶
奈何汝昔家集飲不知醉今日何為覆酒於地¶
　　弟婦方宜人¶
烏乎昔起部&KR0048;麾節迭更命服於飛奚異繡行&KR0029;伏¶
何常變幻奄忽冡子先夭藁砧&KR0071;没人曰西墅後事¶
可悲俄表新阡俄敞華榱若子若孫冠婚宦學如巢¶
斯營如鳥斯啄里人又曰不忘百年之勤西墅一紀¶
<pb:KR4d0340_SBCK_139-10b>¶
之孀先緒如綫付託於季偃室甫開潘輿&KR0005;至天乎¶
奈何又奪此郎&KR0010;晚煢然獨緒凄凉傍人寛譬爱女¶
順適六親隐&KR0104;二堅乗&KR0169;七袠非夭三命不卑所可¶
憾者主䘮無兒两房一孫髧髦杖絰毎聞哭聲驚呼¶
腸&KR0044;里有公評賢媛可師媵無怨色主母至戀烏乎¶
㓜者可長絶者可續獨此&KR0123;人長徃不復門户之責¶
叢於老夫苟未溘先尚可䘏&KR0012;¶
　　代姪孫在&KR0021;租母¶
烏乎在生三&KR0010;阿婆有命俾&KR0071;大宗小父敬聽婆意¶
小父年盛子多事顧不然痛哉奈何孱弱之質仰婆¶
<pb:KR4d0340_SBCK_139-11a>¶
鞠育顓&KR0041;之性頼婆教督婆忽蜕去拊在者誰小父¶
甫&KR0089;世母新&KR0276;㓜稚&KR0561;呱聞者酸鼻天祸我家胡惨¶
如是童騃無知門户方屯如以一羽而負千釣在也¶
何恃恃天而已乾淳西翁百年積累家有尊老必爲¶
主持小父之祀豈其餒而有酒在觴有胾在爼泣血¶
矢詞婆其知否¶
　　抑齋陳公¶
嘉定之季始納鉄槍中外動色献璽㱕疆公獨比之¶
侯景姚㐮如養鷹虎不噬則颺失今不圗遺患必長¶
帥薨公去潰成疽瘡掃衆南吠據楚&KR0594;揚幾以國斃¶
<pb:KR4d0340_SBCK_139-11b>¶
幸而夭亡上思公言擢尚書郎紹定之初閩盗披猖¶
&KR0036;於汀樵延及劍漳井邑聚落化為&KR0062;塲耆老孩幼¶
化為國殤起公於苦纛&KR0207;煇煌以一書生當萬虎狼¶
探巢窮穴蜂蝟斧螗翦除葦蒲封植甘棠由建而洪¶
令&KR0202;如霜盱贑兵驕守殪憲&KR0439;駢首伏誅㒺敢崛强¶
俄佩玉麟付以江防潤卒失伍勦之茅岡詔援淮泗¶
躬&KR0130;顏行成敗利鈍兵家之常不言全豊但議失光¶
公浩然㱕䄂手深藏既摧氷山遂登巖廊以&KR0202;見惮¶
以直自&KR0005;上帝臨之臣無他腸謂薬沙湜廼鎮湖湘¶
求觧樞柄㱕平泉荘力辤晝繡作還政堂君召及門¶
<pb:KR4d0340_SBCK_139-12a>¶
尹來趣装自言衰朽不任簪裳属虜透渡閩接江鄉¶
再申前命賜&KR0130;福唐野無山越海有胡商疆塲觧&KR0202;¶
騰告老章高興赤松短夣黄梁踰八望九既夀且康¶
云何一夕頽山壊梁烏乎吾閩徳公百世不忘公不¶
爰立莫詰彼蒼或疑殺氣累眉問黄僕曰當罪雖殺¶
奚傷所殺頑凶所活善良殺少活多宜介祺祥吕伋¶
召虎西平汾陽一門貴盛奕葉蕃昌&KR0154;不觀公蘭芽¶
茁芳僕早親公知公最祥朱&KR0246;之&KR0033;玉尺之方氷蘖¶
之清鉄石之剛逺沂周程近参朱張水心席問北山¶
&KR0176;傍先天太極内聖外王有體有用施未毫芒悲哉¶
<pb:KR4d0340_SBCK_139-12b>¶
此事千載&KR0261;&KR0252;辛亥葉舟&KR0023;尾牙檣劇談三日意氣¶
慨慷庚申重来過&KR0130;道坊僕亟走門公不下床第一¶
等客僕詎敢當老為詞臣舊學惰&KR0189;雖草三制莫酹¶
一觴廻首墓陵心折涕滂堂堂如生歆此瓣香¶
　　六二弟¶
吾翁七子鍾爱在季翁棄諸&KR0012;君猶髫穉畫荻而訓¶
頼有母氏識之無字了瑟僩義粹美之質非由矯勵¶
精詣之言不假絺繪周選賢能漢㧞茂異君獨何為¶
罷舉求志一生不屈三紀虞侍盡敬極孝閨門之内¶
安行實踐鄉黨之際先緒如綫頼以不墜君趣棲遯¶
<pb:KR4d0340_SBCK_139-13a>¶
我仕䟦疐且耕且讀咏書之味雪案氷硯相對不寐¶
掩&KR0195;遺忘資君博記下筆麄淺慙君苦思盖如是者¶
二十餘&KR1124;毎曰樂哉家遲講肄我晚賜環與君分袂¶
别幾何時間&KR0152;中饋常日清談不屑鄙事一旦曠懐¶
附同羣碎絶無&KR0041;&KR0369;鼓&KR0498;之意但有安仁悼亡之製¶
我竊&KR0104;之累書寛譬彭殤同盡人生危脆中年以後¶
不宜劬瘁君有近訊附銅魚使上&KR0134;加餐下諷早退¶
我感君言始决去計我方景慕&KR0238;園傲吏君亦依稀¶
柴桑處士所望甚挟帝必余&KR0140;夫何㱕塗或以訃至¶
猶謂譌傳耿蘭之&KR0011;既審其然慟絶仆地同産凋零¶
<pb:KR4d0340_SBCK_139-13b>¶
奪五存二君健且爾我衰奚恃外姻内族迎我蕭寺¶
獨於其間不見爱弟徐問何恙不疾而逝其於去來¶
如屈伸臂彼方外人視此有愧兒女尚㓜婚嫁都未¶
天其或者假我數&KR0010;當身以任句平之累烏乎幽室¶
将啟小齋永閟有倡誰和有問誰對老人目枯以血¶
續淚¶
　　方&KR0041;仲祕書¶
希世之英振古之竒昔有顔賈今無等夷&KR0185;奔電走¶
鵬怒而飛刷燕超越息於天池他人矻矻白首書癡¶
子一過目研奥决㣲及其下筆初不屬思頃刻萬言¶
<pb:KR4d0340_SBCK_139-14a>¶
如蚕吐絲經緯䴡宻&KR0336;有錦機人物&KR0261;然文不在兹¶
今相伏&KR0207;首羅致之磨盾草檄横槊賦詩江漢告成¶
相以　㱕㧞亡滿朝難得者時衆方彚征子廹&KR0050;期¶
願為朝冡摩拊惸&KR0276;俄而報政不俟及期以中秘召¶
何來之遲西風吹訃余心之悲邯郸之榮不過一炊¶
南柯之夣僅擁一麾事不可科斯人止斯髙才妙質¶
月旦所推毎見子文愧予之衰子今已矣起余者誰¶
堂堂相君憐才念舊折衷余言用子不究幽明之中¶
愧此良友又曰揣物在世難乆烏乎此言可以不朽¶
子卜新築輪奐甫就與余敝廬隔一簷霤&KR0154;不對檠¶
<pb:KR4d0340_SBCK_139-14b>¶
積疑細剖&KR0154;不撰杖精義重加琴亡賞音棋失敵手¶
疇者語聞記予身後安知&KR0010;晚此事大謬今日何日¶
弔&KR0012;哭柩空踈皆貴庸鄙皆夀而子獨然孰尸其咎¶
所可喜者子有隽胄筆&KR0020;翩翩上下馳驟語錯綺繡¶
論中巢許猶之於泉穿石者溜余嘗評之後來之秀¶
岐山鳯去巢長新咮謝遲蘭枯其芽復茂子之緒業¶
得所付授余既髦及筆如秃帚子爱余文必舉余酒¶
　　方教孺纓¶
在昔两翁筆硯之友遂以伯姊執君箕帚君少劬書¶
如&KR0425;&KR0021;魚頼有賢嫓賃椿辟纑嫁戴良女畢向平娶¶
<pb:KR4d0340_SBCK_139-15a>¶
箱篋細碎君&KR0002;無預歳晚翁媪子孫擅欒&KR0211;喜擊觧¶
俄愴離鸞惟今之士誦黄冊予君獨貫串經傳子史¶
汲古最深賦分至慳三奉賢書七上春官两對集英¶
九考選調可以館殿老於祠廟視其所主可觀逺臣¶
意一鉄庵蕭汲之論抑齋賢弼丘卿清吏無繼之者¶
竟&KR0220;一簣然君自立固未嘗忘&KR0010;在丙辰因&KR0089;孟光¶
豫為遺令從朱氏禮自草埋辤用臺卿例君閑甚久¶
我㱕巳遲二叟相對且喜且悲心竊訝君得杜㣲病¶
我有情話君不聽塋烏乎哀哉年如申公官如鄭䖍¶
誰實尸之是有命焉檢&KR0039;親朋百無一二人羡久生¶
<pb:KR4d0340_SBCK_139-15b>¶
至此奚殊六十餘年繾綣之情持此掬涙以送君行¶
　　意一徐元樞¶
昔趋桂林假道&KR0364;閣公與徳潤俱客檢幕未見神交¶
既見心孚我虱其間二龍一猪公甲科&KR0048;最先結綬¶
徳潤繼之我獨殿後海内推公懿識盛心曽不如我¶
知公尤深逺相之末緇真貶魏舉世諱談綱常二字¶
公因融風苦口開陳朝野傳夸西山隣人相嗔如屋¶
乆不&KR0118;進論建寝廣風節愈峻端平轉局延登細氊¶
内諌&KR0130;&KR0341;外沮開邊晋貳百臺首疏三漸對仗執簡¶
舉檻請劍上思舊傳亦禮大臣彼未什位此先乞身¶
<pb:KR4d0340_SBCK_139-16a>¶
徳潤與我去留若異原始要終同一濮議聖度如天¶
公去復來遍歴二府望拜元台公在上前剛介凝重¶
大者昌言小亦㣲諷　堂無訟有規拂&KR0161;伴食¶
心竊恥之&KR0195;懐退居上毎　自徐某去罕聞外事¶
我廢十年晚乃見&KR0053;徃來屑屑以扇障羞公獨繾綣¶
命駕郊勞及其&KR0429;違張酒祖道曰吾二人享黄髪期¶
傷哉徳潤宿草紛披凡今之人立初節易及耄而昏¶
遺恨飲愧如公平生無一可疵蒲輪莫致畫繡力辤¶
現宰官身其夀者相胡不蟬冠胡不鳩杖烏乎哀哉¶
唐有孔戣民服其亷漢有汲黯上憚其&KR0202;别甫浹旬¶
<pb:KR4d0340_SBCK_139-16b>¶
奄隔今古國失无老士無盟主昔人重&KR0105;千里赴䘮¶
公薨我病枕籍一床&KR0590;不能臨誺不能句遥瞻蟇陵¶
薄陳雞&KR0112;公無恙時酷喜鄙文玉樹埋深聞乎不聞¶
　　方聼蛙(審權)¶
天所靳者夀也君享大耋之夀為諸老之殿所尤靳¶
者閑也君有終身之閑無一日之忙而又有先人之¶
薄田舊廬以飬高堂有上世之法書古帖以自娛人皇¶
皇汲汲君安安徐徐人戚戚蹙蹙君怡怡愉愉君雖¶
不能兼人之所有天獨&KR0140;君以人之所無人苦不足¶
君常有餘少小交君華皓不渝晚卜菟裘鄰君隐居¶
<pb:KR4d0340_SBCK_139-17a>¶
有山可樵有溪可漁風月任時㳺覧必俱居既閉闗¶
我亦懸車晤言不数倡和亦疎数日霜晴桂花芳敷¶
方謀卜晝酌醴羮蔬意君鮮健必過草廬忽以訃来¶
腸&KR0044;涕濡不聞属疾遽至此歟吾徒何所親炙后生¶
其誰接扶或者歎君賢如堯夫而未有至衘之授高¶
如君復而不加處士之呼余謂君所立者表表寕肯¶
較夫區區不腆兹觴靈其吐諸¶
　　季子生母掩坎¶
母生三子存我一身拊我温温誨我諄諄娶婦&KR0573;孫¶
偹嘗辛苦譬如寸草莫報陽春家&KR0202;&KR0010;晚持槖掌綸¶
<pb:KR4d0340_SBCK_139-17b>¶
留母於京命我㱕閩違去慈容未三十旬安書不絶¶
逺訃忽臻&KR0009;菆郭西火改榖新甚戀諸㓜甚爱六親¶
今安徃哉再見無因使我至此天乎不仁廼卜吉阡¶
廼差良辰廼奉靈輀於此栖神我自封崇衣垢面塵¶
獨此一事慰泉下人族戚咸送樽簋具陳涙滴黄泉¶
聲徹蒼旻烏乎哀哉¶
　　吳茂新侍&KR0048;¶
端平二諫臧孫史魚仁義百篇丹青炳如闕政必規¶
廊廟乗輿老姦宿贓笏繫筆誅賢恃宗主&KR0086;殱魁渠¶
朝野皆曰去非舜俞淳祐二諌斯人之徒首攻親昵¶
<pb:KR4d0340_SBCK_139-18a>¶
併指佞諛左&KR0118;而去餞者傾都諸生舉憣好事繪圗¶
朝野亦曰茂新南夫局面既更時異事殊帝思两賢¶
召節載塗各據機要聨鑣天衢自昔再入瑕多掩瑜¶
前范後鄒既&KR0195;復舒田諷雲梯梅刺靈烏公不少阻¶
及霤伏蒲世有公議公有諌書洪豸之擢由公吹嘘¶
豸第一義&KR0484;環癰疽玉音謂公卿徃調娛豸頓首曰¶
臣死不渝是國巨蠧必㧞根株磔蟇捄蝕驅蛇放菹¶
公復於上皆臣之辜持槖未拜襆&KR0013;與俱一閑十期¶
浮沉里閭　使奥装有宅一區親朋来者和汝倡余¶
亦或放淚　席樵魚先皇之末詔遣鋒車人謂乆欎¶
<pb:KR4d0340_SBCK_139-18b>¶
必且疾驅公右選避其来梌徐何物竒恙丹艾莫甦¶
麟傷魯野龍去&KR0166;湖遣告新訃聞者欷歔嗣聖訪落¶
属意耆儒夏卿之拜僅澤其&KR0012;嗟余與公志念素孚¶
余晚見&KR0053;入承明廬故舊&KR0009;聲率相揶揄衆皆曰貢¶
禹之弹孔光之扶古有之矣公獨曰淵明之婦子猷¶
之返子忘之乎敬受此言銘之座隅公為飛仙㳺乎¶
物&KR0004;余廹大耋纍然病餘齎此掬淚&KR0267;於束芻¶
後村先生大全集&KR0195;之一百三十九¶
