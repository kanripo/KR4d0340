# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.654269
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0252-070後村先生大全集-卷第七十.
<pb:KR4d0340_SBCK_070-1a>¶
後村先生大全集卷第七十¶
　外制¶
　　　文天祥除校書郎¶
新進士唱第前舉首必召故事也爾以陟岵之故稽¶
登瀛之擢一旦来帰如麟𫉬泰畤鳳集阿閣甫繙黄¶
本俄映青藜在他人爲速在汝爲晚矣昔人云不可¶
及者年也不磨者名也至哉天下樂者書也朕將老¶
汝之才而極其用焉可¶
　　　鄭大有除軍器少監¶
昔先忠定予之甘盤阿衡也厥子早世有孫而賢由¶
<pb:KR4d0340_SBCK_070-1b>¶
鵷序剖虎符吏士且來迎矣爾深念王母大耋之年¶
憚於修阻朕不奪孝子順孫之志處之便安擢貳戎¶
監班聨寖髙爾其奉輕軒板輿就養京師以慰朕懷¶
舊傅思名宰之意可¶
　　　鄭大節陞&KR0033;寳章閣添差沿海制置司参議官¶
朕於故家雋胄皆甄録而器使之况舊學前揆之再¶
傳乎爾丞外府修謹自將朕方賢鄭公之孫爾乃抗¶
令伯之表去爲軍諮將以娱侍然奉藩輿来越豈若¶
鄞閫之尤便安乎奎閣清資制垣上介出籌筆草檄¶
入擁笏垂魚忠於長孝於親則徳進而譽起矣可¶
<pb:KR4d0340_SBCK_070-2a>¶
　　　文及翁除太學錄¶
朕蒐羅賢雋士有占小善名一藝莫不聞風而至然¶
科目學問節槩如爾及翁者乃獨留𣻉於外畿於摭¶
星𪧐而遺羲娥者使之入太學誨諸生大夫國人皆¶
有矜式矣可¶
　　　錢可則除吏部員外郎¶
右扶環象日之畿左銓冠應宿之列更出迭入所以¶
均勞佚勸事功也爾生相閥而有謹厚之風聨戚畹¶
而無貴介之累其牧桐江見謂亷平朕方求一佳吏¶
部郎俾佐選事爾其人矣與其復駕朱旛而出守孰¶
<pb:KR4d0340_SBCK_070-2b>¶
若徑襆青綾而入&KR0033;益勤職業以副眷知可¶
　　　王華甫除兵部員外郎¶
近嵗士大夫多謂郡不可為赤城畿内佳處亦趍於¶
壞調守多矣譬之族庖屢更刀而屡折爾為之期年¶
而治二年而大治亷如公儀休惠如子産不畏強禦¶
不侮鰥寡如仲山甫崇徳而尚賢先教而後政未嘗¶
急賦而上供秩使廪兵禄吏未嘗乏絶然則天下豈¶
有不可為之郡哉朕甚嘉之選於所表漢制也非郡¶
最不除郎祖訓也其上二千石印綬来游省户可¶
　　　&KR0391;元哲除太府寺簿¶
<pb:KR4d0340_SBCK_070-3a>¶
今弊事膠轕人物衰少常有臨事乏使之歎朕所為¶
兼收而並蓄也爾承先人之緒在才子之目使之縮¶
手袖間老嵗月於長史司馬可惜也簿正外府駸駸¶
得路益自磨礪以需器使可¶
　　　陳淳伯除武學博士孫炳炎除武學諭¶
朕並用文武右庠英俊彬彬輩出其射䇿廷中舉幡¶
闕下者與太學諸生相頡頑模範之選必屬名流爾¶
淳伯由璧水爾炳炎由金耀擢之師氏倡其名莭之¶
風作其功名之氣毋徒曰角課試媒利禄而已可¶
　　　趙孟儀除將作監丞¶
<pb:KR4d0340_SBCK_070-3b>¶
有列於朝率乆而後遷爾秉平反之筆于李廷未乆¶
而選者以其為國近屬也以其為佳公子也大匠之¶
事簡丞之班髙益厚㴠養以對簡擢可¶
　　　汪立信除華文閣知江州主管江西安撫司公事¶
察州畿輔之内風采聳聞謀帥翼軫之墟事權罙重¶
峻其貼職錫以命書爾平實而　深沉而逹機¶
變昨陳臬事適值澇傷叢&KR0068;寃清于門有容駟之逃¶
𤼵棠功大禹甸無為魚之灾朕監成憲於思&KR0994;移中¶
權於潯浦遴禮樂詩書之選屬文武威風之人輟霄¶
漢之繍衣下青冥之斧鉞彤弓盧矢方伯奉而專征帕¶
<pb:KR4d0340_SBCK_070-4a>¶
首腰刀小侯見以軍禮陋六伐畫江之陳迹廣中興¶
建閫之宏模擊楫誓洪流之中賜履包長淮之右彼¶
&KR0016;千羣而奚用險固可憑此舟一物之不牢咎將誰¶
執筭多則何戰不勝守堅則無暇可攻諒素定於胷¶
中初不膠於&KR0083;上噫江濤恬息伏波無下瀨之勞幕府¶
從容庾亮有登樓之暇對&KR0045;新渥勉勵壮圖可¶
　　　牟巘除大理司&KR0033;¶
司&KR0033;班於廷尉評之上由掌故升者為殊擢爾之才¶
學漢人所謂家之珍寳國之英俊者秉平反之筆以¶
廣哀矜之意非爾其誰宜為可¶
<pb:KR4d0340_SBCK_070-4b>¶
　　　余鼇除司封郎官¶
人材以用而後見端坐而談治忽者平居可以諧世¶
取名用則泥矣爾以淮海之俊塲屋之彦出佐大閫¶
尤長䇿畫入掾二府與聞機要朝蹟深而郡最髙葢¶
有實用而非事清談者當賢哲馳騖不足之際袖手¶
傍觀可乎召還省户以待器使可¶
　　　余鼇除淅西提刑¶
右扶舊嵗澇傷之後臨遣使者非&KR0033;取其風力霜稜¶
必求懇惻忠厚之人使之兼舉勞来咨諏之&KR0105;其選¶
不亦重乎爾居中補外𩔖有可紀以敏識禆内修外¶
<pb:KR4d0340_SBCK_070-5a>¶
攘之政以寛條柔易動難安之民予環而来把繍而¶
去良以一路蕩析者望安集阻飢者望全活青社之¶
事可舉而行使爾有山嶽動揺之名豈若為朕銷田¶
里愁歎之聲使事有指爾其典聼可¶
　　　王起晦除知宜州¶
唐置五筦宜居其一後改支郡地望猶雄爾&KR0108;起塲¶
屋周旋幕府嵗月深而才識老不憚瘴茅之逺肯分¶
半竹而行夫鹺　之法屢變財未易生也儂韃之冦¶
兩至兵未易強也所恃者人心耳爾尚勤而拊之以¶
無&KR0018;朕封疆之&KR0009;可¶
<pb:KR4d0340_SBCK_070-5b>¶
　　　楊棟除端明殿士同簽書樞密院事兼太子賔客¶
二三執政朕方&KR0009;以安危第一流人孰有如於魁彦¶
延登&KR0347;望播告綸言具官某古柏後凋神蓍先見其¶
文獻接乎諸老故體用該其學問本之四書故源流¶
正𤼵梗概於言議風㫖推緒餘於號令辭章冠冕秩宗¶
領袖儲寀朕簡求哲輔翊賛洪樞晉未可圖以有偉¶
人之故魯安得削由是真儒而然試平時素修之方¶
對今日可治之證以祈天永命以尊主庇民胡運百¶
年而衰横行易耳王師萬全而出嘗試可乎必廣集¶
益集思必深謀逺慮定𪔂復還於郟鄏歸疆何上於鄆¶
<pb:KR4d0340_SBCK_070-6a>¶
讙偉績可書令名不朽噫君陳曰我后徳尚告爾之謀¶
猷季從吾兒游汔煩公之調䕶益恢經濟式對眷知可¶
　　　吳堅除起居郎徐復除起居舍人¶
朕考累朝之記注嘉先正之忠賢㐮授臺端綱條水¶
沴良貴叱對班之乆臣銓功和議之非雖異時各極¶
騰上之榮然萬世猶壮&KR0033;前之舉乃登雅望以&KR0071;髙¶
風爾堅珪璧其身端介不容於瑰質爾復玉雪之操¶
清貧無改於儒膠亦旣于于而来未嘗汲汲於進居¶
然為曲臺道山之重進之侍玉階香案之傍戯言出¶
於思當謹剪桐之際大事書之䇿可無執簡之人眇¶
<pb:KR4d0340_SBCK_070-6b>¶
躬有賴於論思元子亦煩於輔導噫祈招詩未逺良史¶
不知之乎起居注不書天下亦記之矣祗若予訓益修爾官可¶
　　　武功大夫右領衛將軍建康府駐劄御前諸軍副都¶
　　　統制施謀特授右武大夫依前職任¶
執訊𫉬醜既收鏖戰之勛序情閔勞宜授横行之賞¶
具官某素諳邉事分縂戎昭力觧重圍虓怒而截淮¶
浦氣劘賊壘長歌而入漢闗嘉吏士之上功覽閫臣¶
之言&KR0250;噫今之赴敵孰勇於先鋒古者制兵尤親於¶
右廣其加命秩以勸賢勞可¶
　　　吳大圭除國子正¶
<pb:KR4d0340_SBCK_070-7a>¶
　　秩者必試邑法也不待試邑而登畿者擢才於¶
法之外也爾以甲科郎𣻉於侍郎選恬然有安時處¶
順窮經考古之樂朕為六舘諸生求師儒爾無愧於¶
是選矣往欽哉可¶
　　　武功大夫左屯衞將軍權𤼵遣髙郵軍事張¶
　　　世傑白鹿磯功賞轉右武大夫依舊職任¶
漁舟透渡之變可謂危機鹿磯奪橋之功各霑醲賞¶
具官某於是役也嘗有勞焉其度越有司之拘攣以¶
激昻壮士之勇敢噫良將守要處專城既剖於左符¶
男兒重横行穹秩宜加於右廣可¶
<pb:KR4d0340_SBCK_070-7b>¶
　　　武功大夫忠州刺史左屯衛將軍京湖制置¶
　　　大使司計議官周𪔂戍瀘及援重&KR0159;功賞轉¶
　　　右武大夫陞𢃄右屯衛大將軍依舊任¶
赴援觧圍雖元戎之方畧摧鋒陷陣亦群帥之忠勤¶
具官某昨者戍瀘勇於捍塞倍道趨古渝之急挺身¶
居諸將之先及旣班師詎容吝賞武爵重横行之秩¶
是以出綸皇家列右廣之屯使之叠組可¶
　　　朝奉大夫新除寳章閣待制提舉江州太平¶
　　　興國宫林彬之特授朝散大夫依所乞守本¶
　　　官職致仕¶
<pb:KR4d0340_SBCK_070-8a>¶
　對髙華方舉褒崇之典引年懇切載嘉止足之風¶
加厚徽章重違雅趣具官某端方而有執粹美而無¶
疵&KR0152;兀百官之班&KR0717;觀&KR0033;節芬芳萬世之後賴有諫¶
書毎宻告於辰猷乃不容於時宰力辭寳婺俄牧宣¶
城騰叔度来暮之歌政聲籍甚尋興公遂初之賦歸¶
興浩然朕念其嘗陪上雍之聨垂及釣璜之嵗乆即¶
安於東里就進律於西清緇衣好賢之心初無厭斁¶
赤松從游之志不可挽囘宜疏遷秩之恩曲狥垂車¶
之請噫可以仕可以止允矣全人俾爾夀俾爾昌保¶
兹晚福顧如耆徳寕有遐心可¶
<pb:KR4d0340_SBCK_070-8b>¶
　　　右武大夫髙州刺史左領衛大將軍吕師龍¶
　　　將蘱草坪所得两官及父文徳囘授兩官轉¶
　　　左武大夫¶
蘱草坪之捷雋功也横行之秩上賞也具官某既有¶
雋功宜受上賞况乃翁又以二秩回貤乎可¶
　　　左武大夫髙州刺史左領衛　將軍吕師龍¶
　　　將節次所得参官特與轉行遥郡團練使¶
唐尤重戎團嘗横於郡國矣故晉州男子三十字中¶
乞罷團練居其一焉厥後但為&KR0009;禄官而無事權然¶
勇爵積累至此亦豈易哉具官某一門之中將才萃¶
<pb:KR4d0340_SBCK_070-9a>¶
見視蘇辛父子著名山西殆相頡頑甫陟左廣又¶
遥團以戰功不以例冊也國家於爾厚矣益自&KR0108;勵¶
朕有醲賞可¶
　　　潘墀除秘書監兼國史兼太子侍讀¶
自唐世尤重大蓬之選正觀初以證世南輩人為之¶
爾貌不踰中人而奏疏剴切如證外若不勝衣而議¶
論持正如世南然則佩水蒼玉典領羣儒而上石渠¶
非爾其誰哉今儲徳日進賴衆官僚輔導史帙山¶
賴諸學士筆削爾以耆徳雅望照映其間所謂有¶
進則朝廷尊者豈獨為道山蓬莱之重而已可¶
<pb:KR4d0340_SBCK_070-9b>¶
　　　吳蒙除司農寺丞¶
士有抑於暫而伸於乆者爾早以才業自見更厯中¶
外向用哉止或尼之退而里居者累年有汾曲講¶
之樂無周南留𣻉之歎屢剖左符甘需乆戍兹訪求¶
遺才而得爾焉入丞農扈姑用是起家耳朕方將¶
汝以事¶
　　　吳蒙除刑部郎官¶
朕念天下民命繫乎秋官既命蘇公吕侯之倫任長¶
貳之事矣然奏當之上輕重高下必先屬之擬筆遇¶
尚書郎弄印常難其人爾明恕足以洗寃澤物宻察¶
<pb:KR4d0340_SBCK_070-10a>¶
足以摘伏𤼵姦往佐爾長盡心閲實彼舞文法長子¶
孫欲施其伯州犁之手者無所容其巧矣欽哉欽哉¶
毋替朕命可¶
　　　劉良貴除秘書丞兼金部郎官¶
自六朝以秘書丞為第一官瀛洲諸學士莫敢望非老¶
於文學其誰宜為爾通倫𩔖而明體用前由丞&KR0048;拜¶
牧守擁麾而不果行時方急材起家冊府遂亞長貳¶
士林之選也疊組珍部實掌出納郎舍之劇曹也人¶
效一官而不足爾兼二者而有餘¶
　　　劉叔子除太府寺丞¶
<pb:KR4d0340_SBCK_070-10b>¶
爾丞匠監未乆朕以其才業&KR0278;而資厯深又進之外¶
府焉夫丞一也然寺則高於監矣&KR0071;是又有高於外¶
府者以待汝可¶
　　　趙時願除太常博士¶
朕於甲科&KR0048;多拔擢而尊顯之爾麟趾公子大廷對¶
䇿第五一收朝蹟十有三載雖剖左符尚需逺戍昔¶
號英妙今亦老蒼以奉常召所以蒐遺逸拔𣻉淹也¶
昔之為議郎者國有大典禮或據經以對或引&KR0105;以¶
争不止於綿蕝朝儀若叔孫子而已爾其勉諸可¶
　　　孫桂𤼵除太常寺簿兼太子舍人¶
<pb:KR4d0340_SBCK_070-11a>¶
朕於士之懷才抱藝者惟恐不知之既知之惟恐其¶
伏於下僚而騰上之不速也爾修於家庭人無間言¶
行乎州里立乎本朝士無異論所謂逹才成徳者禮¶
官清於學省儲寀要於藩邸朕為官擇人非為爾擇¶
官也爾其懋哉以對殊擢可¶
　　　翁孟桂除國子監簿¶
成均之屬各有分職博士正録掌學之數丞簿掌學¶
之政均之為國子先生其選尤遴爾&KR0108;儒科開朝蹟¶
出為閫屬郡丞無躁心入為王官無喜色由奏邸擢¶
胄監塗轍清矣豈簿正云乎哉益養資望進擢未已可¶
<pb:KR4d0340_SBCK_070-11b>¶
　　　朱埴除太學博士萬道同除太學録¶
古之所謂師者傳道授業觧惑也今惟課試而已然¶
因之今之法寓古之意則存乎其人爾埴爾道同南宫¶
集英之前列使誨六舘諸生為朕分任升俊造士之¶
責有講義非傳道乎有命題𤼵䇿非授業觧惑乎範¶
模之下必有觀而化者可¶
　　　鮑成祖除軍器監簿¶
易曰除戎器戒不虞為平世言也况多事之秋乎均¶
之為弓有挽六鈞者均之為矢有穿七札者不曰工善¶
於其事歟爾&KR0108;儒科通世務幕畫邑最恢乎餘刃列¶
<pb:KR4d0340_SBCK_070-12a>¶
於監屬凡材革出入工徒衆寡皆得以簿正焉朕於¶
是觀爾之才可¶
　　　謝奕楙除寳謨閣知漳州¶
清漳佳郡俗淳而事簡南渡以處内相淳熈以處大¶
儒朕屢以處法從不輕𢌿也爾出為亷使入為望郎¶
庶乎知稼穡之難興民生之不易者於保障繭絲二¶
者辨之審矣進&KR0033;延閣以華其行夫烈祖紫雲樓之¶
言及朕訓亷戒貪之詔爾盤行几杖間不可斯湏離¶
也能如是則毋&KR0018;朕臨遣之意可¶
　　　曾鎬除尚右郎官¶
<pb:KR4d0340_SBCK_070-12b>¶
士大夫謀利計功干進務入者多而脩身謹行安時¶
處順者益絶無而僅有也爾退居而里人熏其徳厯¶
官而民間飲其惠立朝而輿論稱其賢𢌿之麾則容¶
與而未上予之環則逡廵而不至其於一世之所羡¶
慕者不寖近而愈疏朕閱士多矣如爾所立非盆盎¶
中古壘洗乎尚書郎雖爾舊氈朕方借爾以重列宿¶
之選昔晋武餉山濤常少其言曰將由欲者不多遂¶
使與者忘少朕於爾亦云可¶
　　　常挺唐鑑徹章轉朝議大夫¶
朕髙拱燕間博延鴻碩以古為監文皇言炳於蓍龜¶
<pb:KR4d0340_SBCK_070-13a>¶
其人若存太史論嚴於衮斧兹及澈章之際載嘉執¶
&KR0195;之勞具官某色夷而氣和徳盛而仁熟以少常伯¶
兼中書君今進讀邇英之編昔授説先賢而作朕率¶
光堯聖訓寳之尤甚諫書卿於祖禹格言合者殆如¶
符劵顧凉徳方資於三益故舊章宜陟於一階噫覽¶
正觀金鏡之書唐祚所由興也陳永平印綬之賜漢¶
儒不亦鄙哉尚賴交修勉殫忠告司¶
　　　季鏞除將作監¶
㑹稽朕之豐沛頃者融風扇沴闤闠為墟朕為之蹙¶
然不怡爾謀帥於倉卒之中建梱於荒殘之後而能¶
<pb:KR4d0340_SBCK_070-13b>¶
視民疾苦如身恫&KR1986;比及嵗餘化荆&KR0068;之區為甍棟¶
措塗炭之民於筦簟然以佚道使民無疾聲急呼也¶
以苦節&KR0073;財不重征苛斂也軍府遂還舊觀而爾綢¶
繆拮据之力至矣朕美其績效察其忠勤昔漢褒龔¶
遂召拜水衡今繕監盖古大臣班髙而職清卿從之¶
儲也於以見朕重循吏勞還帥之意可¶
　　　季鏞除陞&KR0033;煥章閣依舊知紹興府兼主管¶
　　　兩浙東路安撫司公事¶
漢黄覇有言數易長吏送故迎新之費及姦吏縁絶¶
簿書盗財物公私費耗甚多皆當出於民所易新吏¶
<pb:KR4d0340_SBCK_070-14a>¶
又未必賢盛不如其故覇為西京循吏之冠其論如¶
此可謂天下之名言矣朕以爾帥越有治理故以大¶
匠召昔人選表於郡國之意也然未再嵗三調守送¶
故迎新得無費耗公私乎吏得無縁絶簿書為姦乎¶
所易新吏又未必賢乎夫為寺監擇長官易為一路¶
擇守帥難是用進律奎閣姑為越人少留庶幾吏守¶
成規民拜終惠麥之兩歧禾之同頴者可食棠之蔽¶
芾者可勿剪且以慰鄭人歌僑河内借恂之意可¶
　　　王鎔職事修舉除&KR0033;秘閣仍舊福建提刑¶
朕患部使者之不行部不按吏也遂有辛酉元日之¶
<pb:KR4d0340_SBCK_070-14b>¶
詔爾自朝列臨遣乗傳入閩安居之日少而驅馳原¶
隰之日多所至咨詢諏度情偽盡知審克平反幽枉¶
必察凡大吏之有憑恃而饕墨者小吏之無忌憚而¶
恣睢者皆馳驛以聞風力甚勁朕欲召歸顧難其代¶
晋&KR0033;木天以爲使於四方不辱君命者之勸可¶
　　　胡太初職事修舉除&KR0033;秘閣仍舊知饒州¶
仕者𩔖曰番不可爲他人闗守人競趨之惟番多憚¶
徃者往輙弗績爾雅士也詞臣也爲之朞年外則剜¶
肉&KR0024;瘡以供億王人急急之符牒内則節衣縮食以¶
廪禄州家嗷嗷之兵吏勤勞甚矣然其爲政不失儒¶
<pb:KR4d0340_SBCK_070-15a>¶
者指歸有唐元結陽城之遺風進直木天以上嫓虞¶
庭陟明漢朝選表之意爾其謹終如始以慰朕心可¶
後村先生大全集卷之七十(終)¶
<pb:KR4d0340_SBCK_070-15b>¶
