# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.333634
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0252-063後村先生大全集-卷第六十三.
<pb:KR4d0340_SBCK_063-1a>¶
後村先生大全集卷之六十三¶
　外制¶
　　湯漢依前華文閣知寕國府¶
以㨗徑窘步為常以急流勇退為恠以計功謀利為¶
巧以正義明道為拙士大夫通患也爾為多士所宗¶
在名流之目立朝有節守牧民有惠愛刺部有風力¶
然拜表即儲寀則力辭使之&KR0519;全閩則又辭昔紀瞻¶
趋召而逡廵孔勸于利與禄若退怯朕髙其風而賢¶
之奎閣价藩始遂雅懐嗟夫乆不見生乃朕之&KR0004;意¶
予豈舍王亦爾之素心也豈必真為宛陵之行㢤可¶
<pb:KR4d0340_SBCK_063-1b>¶
　　湯中特授焕章閣侍制致仕¶
不見生之乆每勤側席之思致為臣而㱕忽覧垂車¶
之奏念沉疴之㡬殆諒高興之莫囘具官某嘿而知¶
言澹然寡欲之有百篇敬輿之諫退無隻字子公之¶
書三揖一辭衆客方酣而先去十年五召六丁力盡¶
而莫前訪童子之釣遊上先人之邱墓厯考平生之¶
高致庶幾近世之全人属者膠瑟載調蒲輪四出始¶
云貢禹尚可弹冠寕謂遂良&KR0205;求還笏其可神武¶
門之請俾㝷耆英社之盟噫東首拖紳未替孤忠之¶
&KR0104;國西清候對宜超二等以旌賢祇服&KR0093;綸益親湯¶
<pb:KR4d0340_SBCK_063-2a>¶
液可¶
　　杜濬大理丞¶
朕貴平進而賤躁求先實踐而後虚譽其取人也率¶
以是爲權度爾宰相子脩潔冲澹繇筮仕以至登幾¶
猶是選人&KR0004;階曰父命也昔有臣栻今爾亦然朕法¶
孝皇待栻故事前命汝通閨籍兹擢爾丞廷尉庻幾¶
平進實踐之士聞而興起爾其努力以前修自勉可¶
　　趙希棶大理丞¶
異時寺評不厯民事而𨒪化者相望近必試之民社¶
所以老其材也爾出宰溪邑有治辦聲廷尉之属丞¶
<pb:KR4d0340_SBCK_063-2b>¶
尤高選爾材固&KR0278;為之然昔之為司士者曰淑問曰¶
審克不以深文巧鍜為能也爾其欽㢤以副朕謹刑¶
之意可¶
　　家坤翁趙若璹農丞¶
太倉非有紅腐之粟而連營待哺者衆百谷之納不¶
足以供尾閭之泄吾為是廪也夫積貯天下之大¶
命豈細事㢤爾坤翁博雅有家學爾若璹強敏有吏¶
能俾丞農扈往佐而長商食貨之源流求蠧弊之窟¶
穴而變通之若曰吾所職者出納之吝則非予擢材¶
之意可¶
<pb:KR4d0340_SBCK_063-3a>¶
　　李壎籍田令¶
國家雖以門閥取人然非象賢而濟羙者不輕用爾¶
淳𤋮參與之孫喬木故家也擢寘周行不專為恩詩¶
不云乎毋忝爾祖在爾勉之而已可¶
　　謝奕信軍器丞¶
自漢魏以後率以門閥用人或者至有世胄躡高位¶
之歎然舜之𫠦舉非髙陽之才子乎䕫之𫠦教非當¶
時之胄子乎其來乆矣爾槐庭之聞椒塗之郡&KR0025;朝¶
蹟民庸固已詳試又嘗簿正二監益練習于其事矣¶
方今國家閒暇除戎噐戒不虞惟此時為然丞位亞¶
<pb:KR4d0340_SBCK_063-3b>¶
于長貳徃其欽㢤以觀爾材可¶
　　趙與屬軍噐簿¶
國朝麟宗近属皆生長富貴不出宫邸自𤋮豊始有¶
厯中外任使者至炎紹而後則名公卿輩出與庻姓¶
相頡頏而反過之矣爾安僖諸孫寘之周行一以擢¶
材一以睦族詩不云乎豈無他人不如同姓惟忠惟¶
孝爾其勉旃可¶
　　陳協刑部郎官兼史館校勘¶
吾甚重郎選以待牧守之行能髙士大夫之資考深¶
者爾頃以脩名雅操内厯博士議郎太史氏尚書郎¶
<pb:KR4d0340_SBCK_063-4a>¶
之任外膺二千石之&KR0009;寢通𩔰矣属者悞相憸人其¶
好𢙣取舎與天下相反汚其塵而濡其洙者滔滔皆¶
是爾於此時獨&KR0195;而懐之可謂賢已朕既汛掃朝廷¶
爾復羽儀省户然為秋卿之属謂之𠟵曹可矣未清¶
也秉史官之筆謂之清選可矣未要也爾益奮勵以¶
俟朕之位置可¶
　　汪立信左曹郎官¶
朕覧皇華之詩見右者使臣皆馳驅咨諏有𫉬五善¶
以告者今部使者則不然端坐未嘗濡轡也深居未¶
甞褰帷也自臨遣以至代去曽一善之未聞而况五¶
<pb:KR4d0340_SBCK_063-4b>¶
乎爾端慤平實出使江表閉齋閣之時少而行道途¶
之日多𫠦部某賦重某吏饕不聞則已聞必驛奏合¶
于馳驅咨諏之義矣郎選𫠦以待監牧之著聲績者¶
而地官之属又劇曹也爾其束装趣造于朝雖江鄉¶
惜福星之移然省户増列宿之重可¶
　　胡太初軍噐監¶
昔周漢二宣皆號中興之主然詩人徒美其車械之¶
修偹史臣亦稱其工技之咸精矧在今日除戎噐戒¶
不虞豈非𫠦謂急政要務乎爾早負才望徧厯中外¶
臨郡國則昔之召杜在臺閣則今之常揚乆矣為郎¶
<pb:KR4d0340_SBCK_063-5a>¶
冠于列宿晋長戎監兼秉史筆所以飬爾之望而為¶
吾近臣之儲也爾其帥属勤職使朝廷之上有文事¶
武偹若詩人史臣之所以稱羙周漢者則予汝嘉可¶
　　洪夀磨勘轉朝散大夫¶
漢第從臣莫高于両禁周計郡吏必待于三年爰錫¶
賛書俾陞華秩具官某辨智而閎逹敏惠而恭寛諷¶
議朝廷盖嚴安徐楽之比弹壓凉輦有張敞王尊之¶
風然考課自昔之通行雖貴近亦由于序進在朝夕¶
論思之列爾益堅事國之忠以日月積絫為功朕深¶
愧待賢之意𠋣須奏㝡將又陟明可¶
<pb:KR4d0340_SBCK_063-5b>¶
　　殿前指揮使左右班包秀等授修武郎¶
爾服勤禁衛積閲&KR0010;時乃序情而閔勞俾参選而入¶
仕可¶
　　季鏞直秘閣知紹興府¶
在漢髙光之世以豊沛爲湯沐邑以南陽爲帝鄉其¶
来尚矣㑹稽郡亦朕之豊沛南陽也属者融風爲沴¶
民露居者十室而九枚卜廷臣孰堪爲朕一行者爾¶
悃幅無華恬靖有守所至惓惓于教化之意而亹亹¶
于事功之實不以鉤距爲明擊断爲嚴而計其功効¶
有材臣能吏所不能及者擢由支郡就殿价藩爾其¶
<pb:KR4d0340_SBCK_063-6a>¶
登進父老循行阡陌蕩析者安輯之困乏者振徳之¶
愁嘆者拊柔之使浙水東也七郡之人皆曰朕為&KR0004;¶
潜之地得賢師師如此公卿有闕舍爾其誰可¶
　　楊瑱農少兼左司¶
農正宰士皆古官也至漢為大司農為長史為司直¶
以名儒蕭望之鄭康成輩為之惟爾嚴考乃朕舊學¶
有懐其人凛然如生爾象賢誌美科目自奮居中&KR0024;¶
外望實深重儒而不迂吏而不俗朕尤遴列卿都曺¶
之選爾庻㡬望之康成之賢使中書之務清太倉之¶
粟腐則爾為&KR0091;職朕為知人矣可¶
<pb:KR4d0340_SBCK_063-6b>¶
　　饒應龍諸王宫教¶
漢命賈生傅長沙梁董生相江都膠西若重宗藩而¶
實疎儒者我朝家法則異于是宫邸皆聚輦下擇名¶
士而輔導焉爾脩潔玉立身端而行治朕為介弟擇¶
友往㢤汝諧異于漢之所以待賈董者可¶
　　劉良貴太府丞¶
自體用之學不明士大夫高虚者不省馬曹𤨏屑者¶
或執牙籌雅俗判為二致朕甚患之爾詣理而不流¶
清談邁徃而俯同群碎固甞進于朝而與聞省闥之¶
事矣外府丞未免究于用朕方以事功試汝可¶
<pb:KR4d0340_SBCK_063-7a>¶
　　劉良貴宗正丞兼金部郎官¶
三丞惟瑶牒㝡清二十四司惟珍部尤𠟵朕環顧在¶
廷得其人焉爾博洽可以専筆削精明可以燭姦欺¶
&KR0278;㳺共二既清且要必極鋪張揚厲以成一代之鉅¶
典必究本末源流以足大農之經費則爾爲有勞于¶
國丞郎而上進退未已也可¶
　　王得一太常博士¶
劉歆欲列左氏于學官衆議不同歆移書惟太常博¶
士之責豈非其時通&KR0091;博士而未有師儒禮官之辨¶
乎厥後𨽻澤宫者職教列頌䑓者典禮議謚其選高¶
<pb:KR4d0340_SBCK_063-7b>¶
于師儒矣如獨孤及桞伉或以文字行或以名節𩔰¶
朕察爾之賢寘之寅清之地爾其&KR0375;㢤罔俾及伉專¶
羙于有唐可¶
　　翁宦大府簿¶
詘于前而伸于後非其身而在其孫非人力之所能¶
為也天也惟爾王父以孤逺外官而抗御史威怒左¶
官而死士論寃之嘉定更化詔雪前誣澤迎于爾所¶
厯之官勇于趋事苟利于國知無不為乃今簿正外¶
府駸駸華途矣爾其勤舉職強為善詩不云乎毋忝¶
爾祖可¶
<pb:KR4d0340_SBCK_063-8a>¶
　　陸逵武博¶
本朝故家陸氏爲盛自左丞以博學厚德吐金聲于¶
中朝至太史以髙文大册復玉振于江表不但教行¶
于家其枝分而𣲖别者多賢且才也爾羙秀而文玉¶
立鴛行華宗典刑于是乎在序升博士豈直使誨諸¶
生㢤館殿爾家舊氊亦名流劵内物也其佩玉徐行¶
以待可¶
　　工部侍郎楊棟磨勘轉中大夫¶
自昔考課之法較銖不差雖吾論思之臣盈科而進¶
兹陞華秩爰錫賛書具官某掲日貴名昻霄直節第¶
<pb:KR4d0340_SBCK_063-8b>¶
從臣頌雄辭絶出于嚴徐&KR0025;吾兒㳺耆德何慙于園¶
綺乃若一階之陟亦拘三載之常越格超資卿何心¶
于進律積日絫月朕良愧於待賢可¶
　　方登太學録¶
自成周有升俊秀之法至孟氏有育英才之論惟兹廷¶
臣孰堪是選爾科目之髙人物之勝擢誨諸生士論¶
翕然曰國子監不寂寞矣先儒有言師道立則善人¶
多汝其勉旃可¶
　　大理卿包恢秘撰樞宻院都承㫖兼侍講¶
道徳安强之威俾賛籌于宥宻老成典刑之重宜開¶
<pb:KR4d0340_SBCK_063-9a>¶
&KR0195;扵緝𤋮仍升論撰之華昭示眷知之寵具官某𫝊¶
先儒之絶學號近世之名卿凢平生著見于事功皆¶
疇昔講明于師友朕惟甲兵之問尚至于廟堂仁義¶
之言欲聞扵旃厦盖詢猷黄髪晚矣使渉筆丹書可¶
乎其導㫖于樞庭且橫經于帝幄近制序朝班壓枉¶
史遂列論思先賢謂君徳在&KR0688;筵尤資啟沃諒惟耆¶
雋奚俟訓辭可¶
　　秘書丞安劉太常簿戴良齊為思正上遺表各¶
　　轉一官¶
朕簡求名儒輔導近属爾劉爾良齊與焉每于&KR0688;説¶
<pb:KR4d0340_SBCK_063-9b>¶
有所規益比覧宗老拖紳之奏深念舊府執經之僚¶
遣言甚悲故典具在其遷華秩以奨前勞可¶
　　鄧坰司農卿¶
古之人曰召彼故老曰詢猷黄髪其未至也則卑辭¶
焉其已至也則乞言焉爾重厚老成多厯事任今之¶
耆夀俊也不&KR0014;諧世&KR0195;懐退䖏乃今幡然為朕一出¶
典刑醖藉照映班列扈農非所以煩爾也朕將引以¶
自近矣可¶
　　陳堯道秘書郎¶
百執事卋之士大夫皆可為惟入館比之登瀛洲苟非¶
<pb:KR4d0340_SBCK_063-10a>¶
其人視之有蓬莱弱水之隔爾以科第材學進而所¶
以自貴重其身者如圭璧昔避矰弋而去今随弓旌¶
而来可謂進退不失其正矣石渠東觀以待天下名¶
流益培資望向用未已可¶
　　御𢃄知安&KR0159;府劉雄飛浚築了畢授濠州團練¶
　　使¶
設險以守者聖經之格言恃陋不戒者往事之明鍳¶
乃攽醲賞以奨賢勞具官某往来三邉大小百𢧐頃¶
從炎嶠移守古舒禀行府之規撫新宜城之板榦昔¶
若築道傍之舍三年不成今率先戲下之兵百堵皆¶
<pb:KR4d0340_SBCK_063-10b>¶
作坐使茨棘化爲金湯其進秩于戎團仍就紆于郡¶
綬四郊多壘卿益勵其壮圖萬里長城朕方資於名¶
將可¶
　　趙景緯小著¶
自趙藩劉宰而後朝家起隐之禮遂廢非靳之也未¶
見其人也爾有實踐有高趣岩居川觀遯而無悶楽¶
而不改亦蕃宰之流矣聘召而至國人貴焉甫擢中¶
秘書又進之佐太史氏待遇之禮厚于蕃宰爾其奮¶
勵以圖副簡求可¶
　　謝奕燾華文閣知嘉興府¶
<pb:KR4d0340_SBCK_063-11a>¶
親賢並用古之制也爾生相門而嗜學聨戚畹而好¶
修可謂親且賢矣嘉禾調守朕以爾昔典州有嘉績¶
今立朝有&KR0839;譽其寓直媯閣往佩二千石印綬勉之¶
㢤布宣寛大培養根本使畿甸之民以安則壐書且¶
下矣可¶
　　謝奕中戎監兼勅令官¶
戎監武偹属焉勅局民命繫焉爾牧輔郡宜其民郎¶
省户勤其官見于已試者如此夫修車偹器方今要¶
務著律定令亦豈細事㢤惟賢且材為&KR0014;共二非直¶
以相閥戚家選也爾往欽㢤可¶
<pb:KR4d0340_SBCK_063-11b>¶
　　文林郎趙時憺因潮州山前捕到賊首轉儒林¶
　　郎¶
乃者盗出没潮之支邑調尉寨州兵又益以摧鋒不¶
能盪定爾&KR0014;以計𫉬其首惡薄進一級以旌爾勞可¶
　　廸功郎靖安王簿陳和𤼵因韃侵掠殁于王事¶
　　贈宣教郎與一子下州文學¶
虜犯内地守吏委城闘士棄甲者多矣爾𦕈然邑佐¶
斃于賊鋒増秩澤予𫠦以愧偷生失節者可¶
　　皮龍榮参政¶
用儒而國無敵乆増重于本朝得賢而基太平兹遂¶
<pb:KR4d0340_SBCK_063-12a>¶
参于大政延登&KR0606;望播告綸言具官某研㡬而極深¶
任重而致逺進而啓沃非尭舜之道不陳凡所建明¶
皆稷契輩人之語周旋二府精白一心廟謨頼其同¶
寅協恭輿論稱其鉅人長徳乃序遷于丞弼以共起¶
于治功國是宜堅定不宜動揺善𩔖宜翕集不宜涣¶
散必躬吐握以下士必公衡尺以擢材盖一客失羮¶
能覆共食之鼎若先賢設喻欲平偏載之舟其責不¶
亦重乎非卿誰與領此噫夫子必聞其政異諸人之¶
求君陳入告斯猷曰爾后之徳諒惟哲輔奚待訓辭¶
　　沈炎同知兼参政¶
<pb:KR4d0340_SBCK_063-12b>¶
有常立武乆翌賛于本兵無競維人併延登而共政¶
渙𫾻明命孚諗群工具官某貫日積忠昻霄勁節親¶
逄千載一時之運徧厯三院七人之官當群憸朋偃¶
月之姦門庭如市獨累疏数滔天之罪堂陛始尊圮¶
族者殛于羽山埓國者失其金塢黯在廷而&KR0022;謀寝¶
矣城伏閤而武夫拜之洎秉事樞倐踰&KR0010;籥邉防屬¶
宥府既資籌筴之良政本在中書兼𠋣彌縫之助必¶
長駕逺馭以疆理戎索必翕受敷施以奔走人材位¶
望愈隆責任尤重噫大綱小紀卿宜計天下之安危¶
内修外攘朕欲討國人而申儆其思職業益勵猷爲¶
<pb:KR4d0340_SBCK_063-13a>¶
　　何夢然端明僉樞¶
五材誰去兵方&KR0688;修攘之政一賢可制難宜居宥宻¶
之司選于衆而得人揚于廷而出命具官某有猷有¶
守至大至剛君子素位而行士惟孤立正人無待于¶
助朕𫠦獨知擢于干官百辟之中寘諸三院七人之¶
長明君臣之分而堂陛肅審忠&KR0022;之辦而界限嚴積¶
貨者散金塢之藏方命者加羽淵之殛人悉若爾國¶
嘉頼之朕惟敢諫犯顔賢百萬師逺矣折衝禦侮捨¶
一二臣誰㢤爰登秉于事樞俾推行其抱負噫曰天¶
下己安矣朕不忘危討國人申儆之卿宜思職勉殚¶
<pb:KR4d0340_SBCK_063-13b>¶
¶
忠藎庸副簡求可¶
　　陳堯道監察御史¶
朕收倒持旁落之權聿更大化擇特立獨行之士親¶
擢𦂳官兹得二賢俾分六察爾傳素王絶筆之學標¶
春官淡墨之題頃進列于師儒不見知于彼相衆阿¶
時好議于聖世而錮人獨有嘉言意慕古人之存校¶
去若黄鵠之高翥來如丹鳯之&KR0259;輝選諸瀛仙寘之¶
臺憲厥今共鯀之罪雖已伏辜牛李之朋尚多漏網¶
楮糴之弊築底輪雲之變無窮士雖㧞茅兵未解甲¶
予既虚懐而容受爾宜空臆以條陳或昌言于朝廷¶
<pb:KR4d0340_SBCK_063-14a>¶
或宻啓于旃厦見聞咸聳風采一新噫百奏丹青孰¶
不觀仁義之諫萬事塵土方當𫝊乆逺之名益罄忠¶
忱不孤簡㧞可¶
　　劉應龍監察御史¶
(上同陳/察院)爾仁而有勇和而不流接物則霽月光風持¶
身則嚴霜烈日直道見嗔于彼相剛腸羞比于匪人¶
往賊過亀山之門致敬而去遺民奉巴東之祀稱思¶
至今朕聞巖邑之最聲監阜陵之成憲頃者儲材于¶
列院進而執簡于一臺方今國是畧定而尤貴堅凝¶
朝綱雖肅而尚多垢玩有官守有言責属新龍象之¶
<pb:KR4d0340_SBCK_063-14b>¶
觀去賊易去黨難宜奮鷹鸇之擊或宻啟于旃厦或¶
昌言于朝廷噫百奏丹青(下同/前)¶
　　江萬里吏部尚書¶
筆槖之班莫高于太常伯逢掖之論于今有大宗師肆¶
疇試可之庸特峻為真之拜具官某國之蓍蔡學者¶
斗山老將拜伏閣之陽城&KR0022;謀憚在廷之汲黯文字¶
五千&KR0195;混混江河之𤼵源仁義数百篇炳炳丹青之¶
垂世祥麟之來孰得而馽蚍蜉之撼真不自量雖長¶
往于山林終不忘于𤱶畆聞國難則投&KR0209;而起建師¶
行則載筆以從推鋒而帝羓㱕囘戈而佛狸走頌召¶
<pb:KR4d0340_SBCK_063-15a>¶
公虎于宣之矣視吉甫而何慙及丞相度来朝之¶
&KR0004;與韓愈而偕至遂登人望寝長天官門庭有毛玠¶
之清衡尺如山濤之審但見拳拳于國事未嘗汲汲¶
于身謀方並進于群公可獨遺于一老噫賢&KR0014;不待¶
次舉而况序升丈夫何以假為無庸多巽益殚忠藎¶
式對眷知可¶
　　湯中上遺表贈太中大夫¶
掛冠之興莫遏已謝宦情易簀之言甚悲未忘尸諫¶
乃加恤典以慰遺忠具官某于富貴如浮雲有名教¶
之樂地今無此事世賢其人某水某山吾𫠦逰也斯¶
<pb:KR4d0340_SBCK_063-15b>¶
¶
人斯疾亡之命夫卿何意于盖帷朕興懐扵簮&KR0130;名¶
徳未逺諫書猶存噫老氏知足之風凛然起敬賈生¶
超遷之秩維以飾終¶
　　湯漢依舊華文閣江西提舉兼知&KR0123;州¶
朕念江鄉之民殘于兵而又病于糴也思得剛勁有¶
風力亷勤有政事者将明朕之德意志慮以拊摩其¶
瘡痍甦息其疾苦爾頃辭清望官而去牧凋郡而不¶
逋上供刺𠟵部而毋惮大吏漢人𫠦謂通世俗之儒¶
矣其以庾節兼領郡符土風民俗皆爾所諳前此任¶
糴事者縱吏舞智規免者衆朕為之下&KR0130;畝之令可¶
<pb:KR4d0340_SBCK_063-16a>¶
謂平矣爾軺車所至具述朝家不得已而糴之意使¶
軍不乏興民有餘力孟軻曰&KR0002;夫潤澤之則在子矣¶
至于吏之饕殘為吾民害者其奉元日詔書從事可¶
　　楊棟轉太中大夫¶
三朝距典聿嚴尊閣之儀一代鴻儒分任纂修之事¶
属眡功而行賞爰進律以旌賢具官某鍾箕昻之精¶
禀岷峨之秀子雲所草凖羲孔之微言敬之之文希¶
屈馬而無愧雖去常存于魏闕其來遂定扵春宫冠¶
言語侍從之班専討論潤色之筆惟二祖丕哉之謨¶
烈旣極鋪張若先皇焕乎之文章亦資詮次其事偹¶
<pb:KR4d0340_SBCK_063-16b>¶
矣何勤如之噫唐賢謂作史之難寕非篤論漢人喜¶
稽古之力適值明時祗服&KR0194;光益修職業可¶
　　程象祖秘閣知安吉州¶
朕仰遵烈祖紫雲樓之訓選用牧守必求其有仁心¶
仁聞者爾相家子立乎本朝朕察其修潔明恕有丞¶
相之風呉興去天尺五與丞相所臨郡擊柝相聞往¶
為朕拊摩其民使郡人曰朝廷善調守丞相能教子¶
豈不休哉¶
　　陳淳祖著作佐郎¶
朕鍳昔人清談廢務浮文妨要之敝雖位置館閣之¶
<pb:KR4d0340_SBCK_063-17a>¶
士亦必先實踐而後虚譽属者冦至江上諸城或不¶
能自全或委之而去爾以諸生守孤壘内&KR0014;使軍民¶
有固志外能使冦不敢犯可謂有徳于民有勞於國¶
矣選表而來擢之中秘書又進之佐太史氏兼尚書¶
&KR0048;非爲爾&KR0194;也所以旌其節而侯其勞也益堅志操¶
以待器使可¶
　　江州分司檢閱成公策爲拘㩁茶課及數特授¶
　　太府簿依舊任¶
事非才不集而有才者或過用其才朕甚患之爾宰¶
邑監郡有治辨聲使之治賦未嘗施繆巧事操切而¶
<pb:KR4d0340_SBCK_063-17b>¶
&KR0010;計之有餘庻乎善用其才者簿正外府以旌爾能¶
毋廢前功對越新渥可¶
　　高衡孫權刑部侍郎¶
内重外輕唐世有登仙之羡出藩入從漢家嚴選表¶
之規廼疇牧守之庸復寘論思之列具官某𫝊祖訓¶
而得髓取世科如摘髭南渡師儒古所謂禮法士&KR0159;¶
元典冊今號為文章家在省闥則綱舉目張臨郡國¶
則政平訟理既持槖衮衮而登矣乃拂衣落落而去¶
之鏡湖之興甚濃頗適賀公之趣頴川之治莫揜首¶
褒黄覇之賢惟古人敬獄而恤刑况絫聖以仁而立¶
<pb:KR4d0340_SBCK_063-18a>¶
國爰升時望俾貳秋卿噫法三尺安出㢤固有後王¶
之𫠦是刑一成不變者尤宜君子之盡心豈惟淑同¶
之長尚頼嘉猷之告可¶
　　金文剛龍圖閣致仕¶
士大夫便文營私者多盡瘁奉公者少爾淳𤋮夕郎¶
之孫克肖前人迭更事任忠而&KR0014;力專城而民譽美¶
煑海而鹺莢羡周官𫠦謂㢘䏻之吏也今&KR0205;以疾請¶
老嗟夫瀕扵殆矣不可得而留矣進直小龍以勸勞¶
臣以識朕用才不盡之恨¶
　　張桂大理司直¶
<pb:KR4d0340_SBCK_063-18b>¶
廷尉属多用法家者流惟司直以士人為之其選亦¶
不輕矣爾奮由科第輻凑之智畧涌泉之才思異時¶
幙辨檄草固已為人傳誦踐&KR0045;乆識慮審可以佐其¶
長而持天下之平矣可¶
後村先生大全集&KR0195;之六十三¶
<pb:KR4d0340_SBCK_063-19a>¶
