# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.885621
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 95
#+PROPERTY: FILE SB04n0252-095後村先生大全集-卷第九十五.
<pb:KR4d0340_SBCK_095-1a>¶
後村先生大全集卷之九十五¶
　序¶
　　王隐君六學九書¶
近世丹家如鄒子益曾景建黄天谷皆余所善惟白¶
玉蟾不及識然知其為閩清&KR0081;氏子鄒不曾七十黄¶
曾僅六十蟾尤夭死時皆無它異反不及常人余益¶
不信世之有仙而丹之果可以不死也晚使江左始¶
識丹池王君示余所著書余讀而異之因記&KR0494;與諸¶
人與鄒專任佛黄渉獵道家書不能精蟾學與黄&KR0011;¶
惟景建浩博可畏扣之不窮三人者不足以渉其藩¶
<pb:KR4d0340_SBCK_095-1b>¶
甚矣丹池之書似吾景建也丹家所知有所限止君¶
于析理本洙泗接&KR0028;洛于周子太極圖之外爲新圖¶
焉未知與譙天授表道潔何如也于談禪離句義今¶
儒釋爲天覺牟尼圖焉覺範如壁軰不及也于道家¶
本易老參同契其&KR0003;精詣殆麻衣崆峒道士所未發¶
也乎兵法起風后至武侯上下数千年圖其分合抉¶
其微妙有薛季宣蔡季通所未觧也論世事皆中窠¶
臼鑿鑿可行則种放常秩之儔匹也爲文章散語老¶
辣韻語高勝亦曼卿子美之彷彿也嗟夫景建已矣¶
痛亡友之不作喜斯人之猶存乃序其書而歸之君¶
<pb:KR4d0340_SBCK_095-2a>¶
交㳺皆大貴人持論不少貶屈如勸史丞相早退與¶
鄭丞相論邊事皆可傳亦坐此落泊&KR0010;不我與栖栖¶
道涂方求所謂大藥貲者余扣君曰仙家所謂三千¶
功行者何也君曰活人為第一義余有志無力今以¶
書幣招我者實位&KR0005;相臨方面南北生靈所賴以體¶
息者有福徳有資力吾事其遂濟乎余始悟安期生¶
畫策梅福上書始未嘗不冀其有遇不遇乃遁去耳¶
又扣君曰吾聞仙者曰純陽曰無漏鄒晚置妾曽在¶
道州生子黄&KR0081;不能無婦人君亦然何也君曰若所¶
言内丹也可以延年爾大丹成則飛騰變化去矣余¶
<pb:KR4d0340_SBCK_095-2b>¶
欲留君共究其論春江渺然風怒帆駛極目久之君¶
許它日訪余商搉而君㳺無期余歸有日未知尊酒¶
相屬於何處也君名&KR0098;恭字元肅㑹稽人¶
　　　季父易藳¶
易學有二數也理也漢儒如京房費直諸人皆含章¶
句而談隂陽灾異往往揆之前聖而不合推之當世¶
而少驗至王輔嗣出始研尋&KR0052;旨一掃漢學然其弊¶
流而為&KR0007;虚矣本朝數學有華山陳氏河南邵氏今¶
邵氏之書雖存通者極少理學有伊川程氏新安朱¶
氏舉世誦習衆説幾廢余嘗恨程邵同時不相折衷¶
<pb:KR4d0340_SBCK_095-3a>¶
曰傳曰皇極經世圖譜遂判爲二書而不可合天下¶
豈有難通之書亦豈有理外之數哉噫易更三聖說¶
易者非一家程氏排臨川之學者及教人讀易必輔¶
嗣介甫朱氏尊伊川之言者也至本義則多程之所¶
未發議論以難疑問答而詳義理以講貫切蹉而精¶
此季父易藁之所爲作也初余爲建陽令季父訪余¶
縣齋因質易疑於蔡隐伯静後二十余年而書成大¶
旨由朱程以求周孔由周孔以求羲文其篤守師&KR0003;¶
雖譙天授表道潔無以加視世之髙談先天徑造微¶
妙者彼虚而此實矣季父名彌邵字壽翁中&KR0010;弃科¶
<pb:KR4d0340_SBCK_095-3b>¶
舉閉門著書動必由禮行義為鄉先生家貧食於學¶
晚舍去併學俸郤之太守眉山楊侯棟郡博士括蒼¶
俞君來即學為堂示舍盖之意季父僅一至焉後楊¶
侯使本道又論荐於朝不報卒年八十二俞君乃取¶
昔所郤俸為刋易藳而授簡其猶子堯荘序之¶
　　　張昭州集¶
淳祐丁未予自少蓬免歸後村衰眊廢退巷無行迹¶
一日有奉函書剥啄柴荆者則辰州糾曹張樇之使¶
也亟發書累繭無它辤而槖其先大夫遺文四十卷¶
以請曰惟先友序之余因記&KR0494;游桂幕臺閫森立賔¶
<pb:KR4d0340_SBCK_095-4a>¶
佐人人務蠭銳出新奇中上官意大夫君方監郡獨¶
夷澹自守專以寛靜禆大尹綏逺人遇休沐或風日¶
佳時必命客聫騎縱覧嵒壑徜徉永日既而詔以¶
君牧昭州同志餞之於湘南樓時予知君持身如古¶
君子愛民如漢循吏餘事見翰&KR0472;而已未深叩而細¶
論也至是盡讀所謂四十卷者喟然歎曰前日之量¶
君者不亦淺哉盖君詩師石湖誠齋然出入衆體與¶
某太守云未能子字民但欲兄事錢嚴瀨云䇿勛簑¶
笠上自是一雲臺答二禽云&KR0104;兄行不得勸客不如¶
歸酷&KR0011;其師秋雨云獨木乘虚渉勞薪帶濕吹暮夜¶
<pb:KR4d0340_SBCK_095-4b>¶
云蝙蝠迴旋舞蚊蟲䟦扈飛&KR0011;唐子西雜詩云阮孚¶
幾蠟&KR0282;晏子一&KR0546;裘又云移封初悶悶通道忽陶陶¶
&KR0011;陸放翁咏牡丹云紫垂戸外瞻天近緑墜樓前到¶
地香&KR0011;二宋南樓晚望云江漢西來天地白咄咄逼¶
蘇子美石曼卿四六師平園帖妥精確雖猝遽應酧¶
之作皆有義理之脉它文亦多可傳誦君之所藴如¶
此而余初不能知甚矣余之淺陋可愧君之深厚可¶
敬也當寳紹間仕有㨗徑挾他繆巧立致顯融者君¶
掩鼻權利白頭斗壘在時輩中最為滯留端平¶
奨擢亷退而君不少需以死矣昔與君别&KR0122;不勝衣¶
<pb:KR4d0340_SBCK_095-5a>¶
今遂能㑹粹手澤来求余文囬道舊逰邈焉二紀撫¶
&KR0195;感愴既以君之才不及於用為君恨又以君之子¶
能傳其業為&KR0122;喜也君吉之永新人名潞字東之¶
　　　網山集¶
學必有師師必有傳人楊雄之徒以侯芭為傳人授¶
業河汾之門者衆矣以董常為傳人侯董皆穷鄉匹¶
士功業不著於世之師道傳世焉隆乾間南方學者¶
皆師艾軒先生席下生常數百人去而貴顯者相望¶
然自先生在時髙言髙弟必曰網山後先生卒六年¶
載學者論次先生嫡傳亦必曰網山夫未遇一布衣¶
<pb:KR4d0340_SBCK_095-5b>¶
死則死矣而能有其名與當世大儒並行非孟子所¶
謂豪傑之士乎余嘗評艾軒文髙䖏逼檀弓穀梁平¶
䖏猶與韓並驅它人極力摹擬不見其峻㓗而古奥¶
者惟見其寂寥而稀短者縱使逼真或可亂真然虎¶
賁之似蔡邕也優孟之似叔孫也有若之似夫子形¶
也至於網山論著句句字字足以明周公之志得¶
少林之髓矣其詩律髙妙者絶&KR0011;唐人疑老師當避¶
其鋒它文稱是然甫五十死子名簡子字綺伯客死¶
其後遂絶余童子時師事綺伯又與網山之嫡孫竹¶
林侯肅翁交友肅翁既序其遺文矣某復識其後網¶
<pb:KR4d0340_SBCK_095-6a>¶
山林氏名亦之字學可福清人一號月魚先生¶
　　　樂軒集¶
&KR0004;網山既得師傳嗣講席戸外之屨幾半艾軒樂軒¶
網山之徒又推樂軒爲髙弟一日侍網山謁老艾艾¶
受其拜接之如孫然網山僅得中壽使其髙年必不¶
終窮也樂軒七十五廼死年出于其師而窮尤甚於¶
其師城中無片瓦僑居福清縣之横塘閉門授徒僅¶
&KR0085;自給至浮㳺江湖﨑嶇嶺海積繦得百年歸買数¶
畝輙爲人奪去士之窮無&KR0136;於此矣今讀其文闡學¶
明理浩乎自得不汲汲于希世求合螢&KR0551;雪案猶宗¶
<pb:KR4d0340_SBCK_095-6b>¶
廟百官也菜羹脱粟猶堂食萬錢也入則課妻子耕¶
織勤生務本有拾穂之歌焉出則與生&KR0246;誦登山臨¶
水有舞雩之詠焉自昔遺佚阨窮之士功名頓挫時¶
命齟齬徃徃有感時觸事之作以&KR0165;其無憀不平之¶
鳴&KR0002;虞卿之愁韓非之憤墨翟之悲梁鴻之噫唐衢¶
之哭是已樂軒生平可愁可憤可悲可噫可哭之時¶
多矣而以樂自扁樂之爲義在孔門惟許顔子先儒¶
教人必令求顔子之所樂嗚呼此固樂軒之所聞於¶
二師歟樂軒没於二十餘年余&KR0025;竹溪林侯肅翁傳¶
抄余藁姑叙其平生大致如此肅翁又樂軒高弟也¶
<pb:KR4d0340_SBCK_095-7a>¶
他日居魏文貞之地秉陳叔逹之筆當為河汾先生¶
立傳無使天下後世有遺恨云樂軒陳氏名藻字元¶
潔¶
　　　江西詩派¶
　　　總序¶
吕紫㣲作江西總派自山谷而下凡二十六人内何¶
人表顒潘仲逹大觀有姓名而無詩詩存者凡二十¶
四家王直方詩絶少無可采餘二十三家部秩稍多¶
今取其全篇佳者或一聫一句可諷詠者或對偶工¶
者各著于編以便観覽派中如陳後山彭城人韓子¶
<pb:KR4d0340_SBCK_095-7b>¶
蒼陵陽人潘　老黄州人夏均父二林蘄人　叔用¶
江子之開封人李商老南康人祖可京口人髙勉京¶
西人非皆江西人也同時如曾文靖乃贑人又與紫¶
㣲公以詩徃還而不入派不知紫㣲去取之意云何¶
當日無人以此叩之後来誠齋出真得秀所謂活潑¶
所謂流轉完美如弹丸者恨紫微公不及見耳派中¶
以東莱居後山上非也今以&KR0071;宗派庶幾不失紫微¶
公&KR0004;意¶
　　　黄山谷¶
山谷豫章人如潘閬魏規規晚唐格調寸歩不敢走¶
<pb:KR4d0340_SBCK_095-8a>¶
也作楊劉則又專為崑體故&KR0278;人有撏扯義山之謔¶
蘇梅二子稍變以平淡豪俊而和之者尚寡至六一¶
坡公巍然為大家数學者宗焉然二公亦各極其天¶
才筆力之所至而已非必鍜錬勤苦而成也豫章稍¶
後出㑹粹百家句律之長究極厯代體製之變蒐¶
筆穿穴異聞作為古律自成一家雖隻字半句不¶
出遂為本朝詩家宗祖在禅學中比得達摩不易之¶
論也其内集詩尤善信乎其自編者頃見趙履常¶
宗師之近時詩人惟趙得豫章之意有絶似者¶
　　　後山¶
<pb:KR4d0340_SBCK_095-8b>¶
後山樹立甚高其議論不以一字假借人然自言其¶
詩師豫章公或曰黄陳齊名何師之有余曰射較一¶
鏃弈角一著惟詩亦然後山地位去豫章不逺故䏻¶
之&KR0002;師同時人晁諸人則不能爲此言矣此惟深於¶
詩者知之文師南豐詩師豫章二師皆極天下之本¶
色故后山詩文髙妙一世然題太白畫像云江西勝¶
士與長吟後來不&KR0104;身陸況勝士謂饒徳操也按徳¶
操此詩云手汚吾足之作太争地位太白非徳操¶
陸沉耶似非篤論¶
　　　韓子蒼¶
<pb:KR4d0340_SBCK_095-9a>¶
子蒼蜀人學出蘓氏與豫章不相接吕公強之入派¶
子蒼殊不樂其詩有磨淬剪裁之功終身改竄不已¶
有巳寫&KR0009;人数年而追取更易一两字者故所作少¶
而善¶
　　　徐師川¶
豫章之甥然自為一家不似渭陽髙自標藐視一世¶
人多推下之然集中不能皆善舊得豫章見師川雙¶
廟詩勉諸洪進歩今&KR0031;廟詩不存則其詩零落亦多¶
矣師川在靖康中朝列有改名避偽楚諱者師川名¶
婢曰昌奴朝士至則呼之以名莭自任故其詩云直¶
<pb:KR4d0340_SBCK_095-9b>¶
道庶幾師栁下不應四海獨詩名可謂實録諸人所¶
以推下之者盖不獨以其詩也¶
　　　潘邠老¶
東坡文潛先後謫黄州皆與邠老游其詩自云詩老¶
杜然有空意無實力余舊讀之病其深蕪後見夏均¶
父讀邠老詩亦有&KR0055;蕪之病評¶
　　　三洪¶
三洪與徐師川皆豫章之甥&KR0027;父警句徃徃前人所¶
未道然早卒惜不多見駒父詩亦工初與&KR0027;父逰梅¶
仙&KR0026;&KR0027;父有詩卒章云原為龍鱗嬰勿學蝉骨蜕是¶
<pb:KR4d0340_SBCK_095-10a>¶
以直節期乃弟矣餉父後居上坡晚節不終不特有¶
愧於舅氏亦有愧於長君也玉父南渡後為少篷聞¶
師川召有懐駒父詩云欣逢白鶴歸華表更想黄熊¶
出羽淵然師川卒不能返駒父於鯨波之外玉父愛¶
兄之道至矣余讀而悲之¶
　　　夏均父¶
均父集中如擬陶韋五言亹亹逼真律詩用事琢句¶
趋出䋲墨言近旨逺可以諷咏盖用功於詩而非所¶
謂無意於文之文也然䜹之諸孫故其詩云堂堂文¶
荘公事業何峥嶸孟子曰孝子&KR0268;孫百世不能改均¶
<pb:KR4d0340_SBCK_095-10b>¶
父欲改之乎其志亦可悲也¶
　　　二謝¶
吕紫㣲評無逸詩似康樂槃詩似元暉按康樂一字¶
百鍊乃時出冶元暉尤麗宻無逸輕快有余而欠¶
工緻幼槃羞苦思其合元暉者亦少然弟兄在政宣¶
間科舉之外有岐路可進身韓子蒼諸人或自鬻其¶
技至貴顯二謝乃老死布衣其髙節亦不可及¶
　　　二林¶
二林詩極少曽端伯作高隐小傳云有詩文百二十¶
&KR0195;今所存十無一二兄弟皆隐君子不但以詩重¶
<pb:KR4d0340_SBCK_095-11a>¶
　　　晃叔用¶
喻汝礪作具茨集序云余&KR0494;游都城與晁用道為同¶
門生後三十六年識公武于涪陵不知為用道子也¶
一日来謁曰先公平生論著自丙午之亂存者特歌¶
詩二百許篇敢匀先生一言以發之又出其家譜牒¶
乃知其先公名冲之字叔用世所謂具茨先生者也¶
予聳然曰是吾用道耶苐今自叔用為小異耳方紹¶
聖初天下偉異豪爽特絶之士離讒放逐晁氏羣從¶
多在黨中叔用於是飄然遺形迹而去之宅幽阜廕¶
茂林於具茨之下世之網羅不得而攖也暨朝廷諸¶
<pb:KR4d0340_SBCK_095-11b>¶
公謀欲起之迺復仕心獨往高挹而不顧世之榮利¶
不得而覊也至於疾革乃取平生&KR0001;著書聚而焚之¶
曰是不&KR0085;以成吾名世之言語文章不得而汚也然¶
則吾叔用所以傳於後世者果于詩乎顧其胷中¶
必有含章内奥而深于道者矣宋興至咸平景徳中¶
儒學文章之盛不歸之平棘宋氏則属之清豐晁氏¶
二氏者天下甲門也文元公事　章聖皇帝二十年¶
當是時甄明舊儀緒正禮樂一時詔令皆出其手於¶
是朝廷典章法度之事非六籍之英則三代之器也¶
迨其子文荘公&KR0071;踐西省時文元公方請老家居也¶
<pb:KR4d0340_SBCK_095-12a>¶
宋宣獻謂世掌書命者惟唐新昌楊氏及見其子而¶
晁氏&KR0071;之叔用以文章荘為曾大父以文元公為高¶
祖家藏至二萬&KR0195;故其子孫焠掌勵志錯綜藻繢之¶
皆以文學顯名余嘗從叔用商近朝人物嘉文章善¶
行朝章國典禮文損益靡不貫洽以詩鳴者豈叔用¶
之志也哉雖然叔用既已油然棲志于林澗曠逺之¶
中寓事冩物形於興屬淵雅踈亮未嘗為悽怨危憤¶
激烈愁苦之音其於晦明消長用舍得失之際未嘗¶
不安而樂之也嗚呼所謂含章内奥而深於道者非¶
耶秦漢以來士有抱奇懐能流落不遇往往燥心汗¶
<pb:KR4d0340_SBCK_095-12b>¶
筆有怨悱悱悷悷沉抑之思氣喉急刻不能閑退古¶
之詞人皆是也太史公作賈&KR0105;傳盖以屈原配之乂¶
裁録其二賦焉至&KR0105;論三代之陶世振俗固結天下¶
之具與夫秦之所以&KR0064;興&KR0068;亡斬艾天下之術則遷¶
有所不録豈謂&KR0105;一不平于中遂哀怨抑鬰泣涕以¶
死借使文帝盡用其論&KR0105;又安能有所建立于天下¶
乎惟深于道者遁于世而不怨發于詞而不怒君子¶
是以知其必能有為於世者也吾于叔用豈&KR0033;以詩¶
人命之哉此序筆力浩大與叔用之詩相&KR0091;余讀叔¶
用詩見其意度沉濶氣力寛餘一洗詩人窮餓酸辛¶
<pb:KR4d0340_SBCK_095-13a>¶
之態其律詩云不擬伊&KR0278;陪殿下相随于爲過楼前¶
亂離後追叙承平事未有悲哀警策於此句者晁氏¶
家世貴顯而叔用不肯于此時陪伊&KR0278;之列而甘随¶
于爲之後可謂賢矣它作皆&KR0557;烈慷慨南渡後放翁¶
可以&KR0071;之¶
　　　汪信民¶
吕榮陽居符離信民爲教官從榮陽學故紫微公尤¶
推尊信民其詩曰富貴空中葉文章木上癭要知真¶
實地惟有華嚴境盖吕氏家世夲喜談禪而紫微與¶
信民皆尚禪學¶
<pb:KR4d0340_SBCK_095-13b>¶
　　　李商老¶
公擇尚書家子弟也東坡山谷文潛諸公皆與往還¶
頗博覧强記然詩體拘狹少變化¶
　　　三僧¶
三僧中如壁封&KR0127;快似謝無逸亦欠工祖可黙讀書¶
詩料多無蔬筍氣僧中一角麟也善權與可相上下¶
　　　髙子勉¶
親見山谷&KR0052;指授記覧多如麥城詩押險韻畧無窘¶
態集中健語層出紫微公乃以殿諸人何也可升之¶
　　　江子之¶
<pb:KR4d0340_SBCK_095-14a>¶
子我弟也子我詩多而上舍兄而取弟亦不可曉豈¶
子我自為家不肯入杜如韓子蒼耶¶
　　　李希聲¶
與徐師川潘邠老諸人同時¶
　　　楊信祖¶
吏道官官惡田家事事賢唐人語也¶
　　　吕紫微¶
紫徽公作夏均父集序云學詩當識活法所謂活法¶
者規矩備具而能出于規矩之外變化不測而亦不¶
背於規矩也是道也盖有定法而無定法無定法¶
<pb:KR4d0340_SBCK_095-14b>¶
而有定法知是者則可以與語活法矣謝元暉有言¶
好詩轉圓美如弹丸此真活法也近世惟豫章黄公¶
首變前作之&KR0102;而後學者知所趣向必精盡知左規¶
右矩庶幾至於變化不測然余區區淺末之論皆漢¶
魏以来有意於文者之法而非無意于文者之法也¶
子曰興于詩詩可以興可以觀可以羣可以怨邇之¶
事父逺之事君多識於鳥獸草木之名今之為詩者¶
讀之果可使人興起其為善之心乎果可使人興&KR0026;¶
羣怨乎果可使人知事父事君而能識鳥獸草木之¶
名之理乎為之而不能使人如是則如勿作吾友夏¶
<pb:KR4d0340_SBCK_095-15a>¶
均父賢而有文章其於詩盖得所謂規矩備具而出¶
於規矩之外變化不測者後果多&KR0025;先生長者游聞¶
人之所以言詩者而得其要妙所謂無意於文之文¶
而非有意於文之文也余嘗以為此序天下之至言¶
也然均父所作似未能徃徃紫微公自道耳所引謝¶
宣城好詩流轉圓如弹丸之語余以宣城詩巧之如¶
錦工機錦玉人琢玉極天下之巧妙窮極巧妙然後能¶
流轉圓美近時　學者往徃誤認弹丸之論而趋於¶
易故放翁詩云彈丸之論方誤人又朱文公公紫㣲¶
論詩字字欲響其晚年詩多啞了然則&KR0082;知紫㣲詩¶
<pb:KR4d0340_SBCK_095-15b>¶
者以均父集序&KR0026;之則知弹丸之語非主於易又以¶
文公之語騐之則所謂字字響者果不可以退道矣¶
　　　鐵庵遺藳¶
寳章閣直學士方公既没余於其家得公諫垣奏疏¶
四又二疏藳而末上右螭直前疏二西掖&KR0819;疏三進¶
故事八雜表章二十五如良醫以单方起危疾不雜¶
試也如善奕以&KR0131;着救壊局不泛應也外制三十六¶
如湯盤孔&KR0166;单辭隻字&KR0085;矣不在多言也如廟瑟一¶
倡&KR0085;矣不待九奏也君遺補僅數十日而千古之名¶
節係焉通所作僅八十篇而一代之文獻在焉自¶
<pb:KR4d0340_SBCK_095-16a>¶
端平以來天下推賢諫臣曰平齋曰實齋公稍後出¶
幾與齊名初公被　上親擢第一義大戅矣人為公¶
懼公不以為悔毎對必申之又於駁論李子道鄒雲¶
從極言之中坐此留落而&KR0012;忠自信素論不改猶待¶
於表章致其惓惓焉余嘗謂言之非難容而受之為¶
難凡公所言皆人所難堪然自始至終無歐余之擯¶
斥而有歐余之福有鄒陳之遭遇而無鄒陳之禍行¶
簡嵩之雖無至誠樂與之意而不能害峴雖加以非¶
所宜言大不敬之罪而卒莫中傷者誰之力歟漢人¶
有言主聖則臣直然則非公之直也　陛下之聖也¶
<pb:KR4d0340_SBCK_095-16b>¶
公他言皆典嚴精䴡與人尺牘蝉聫績宻語妙天下¶
可以寳翫尤勤民事決訟或数千言皆切於世教民¶
彛異乎所謂龍筋鳳髓者公之子演孫方彚次為别¶
集云公諱大琮字徳潤¶
　　　劉尚書集¶
吾鄉諸老惟蔡公遺文最詳備陳諫議當時朱給事¶
君　黨籍忠賢也王察院景深道鄉輩人也集皆不¶
傳渡江以來如陳龔二公僅有詩奏議刋行龔言語¶
妙天下四六尤髙世遂不得而見至於葉陳鄭两宰¶
輔薛陳二柱史鄭漁仲山林特起黄伯耆臺閣勝流¶
<pb:KR4d0340_SBCK_095-17a>¶
今家集存否不可知其言議風旨日逺日亡更數十¶
年&KR0005;恐後學晚生不復見前軰之大全矣盖其始也¶
或失於因循而未暇論次或有所避就而不欲流布¶
其乆也遂至於散&KR0483;而不可收拾此豈非象賢&KR0071;志¶
者之責乎故詹事尚書文肅劉公集三十&KR0195;自奉大¶
對至厯館殿給諌方面凡所建白多者萬言少者数¶
語皆條達懇切自古律詩至駢儷記序誌狀之屬皆¶
典實嚴重自朝廷大議至交親小徃復出告吏民入¶
語子弟者皆忠信誠慤訂公之文命意主乎厚非資¶
鍥博薄者所能道措語極其平雖尚奇崛者無以加¶
<pb:KR4d0340_SBCK_095-17b>¶
其在言路方誅權臣召故老朝無大姦慝故公無大¶
擊搏爲國家扶公道合善&KR0124;而已其宰嵊縣大蝗因¶
出&KR0457;蠲越諸邑丁税既而止及㑹稽山陰蕭山公投¶
匭固争請如初詔後厯䑓院乞增糴夲賑飢疫埋&KR0062;¶
骼掩道殣罷四川魚水錢母鬻不濟寺産秤提法行¶
觸罪者衆公累疏諫止因宰掾白事峻責之以此&KR0023;¶
怒其論天下事大指如此素有至性敬伯兄如父愛¶
二季如子築第西郭即虚山絶頂爲友于堂俄而伯¶
先逝公&KR0071;薨角巾之志未酬對床之約不遂悲夫求¶
已齋者公自號也初公以邑最薦與四轄時學禁方¶
<pb:KR4d0340_SBCK_095-18a>¶
嚴諸賢皆逐力乞漳猝而去留滯七年始見進用及¶
由樞掾出漕湖外舟至蘭溪中司以臺法辟去而復¶
留考公本末未嘗求合於世而世於公自不能捨所¶
謂求諸已而不求諸人者歟劉氏舊通譜余王父與¶
公先大夫先君與公再丗同年於是討院兄以集序¶
見屬余幼受教於公今老矣惜諸家述作之罕傳幸¶
吾宗文獻之有考序之所以美後人纂述之勤且以¶
勉里中之象賢&KR0071;志者也　慶元初朱文公與余叔¶
父麟臺書字公曰仲則　仲除而就外補不可及也¶
潔齋&KR0061;公誌公墓&KR0483;此一事因附見之公諱榘子煒¶
<pb:KR4d0340_SBCK_095-18b>¶
叔倉部郎中附叔太府寺丞皆前卒燧叔討院兄也¶
後村先生大全集卷之九十五¶
<pb:KR4d0340_SBCK_095-19a>¶
