# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.797651
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 73
#+PROPERTY: FILE SB04n0252-073後村先生大全集-卷第七十三.
<pb:KR4d0340_SBCK_073-1a>¶
後村先生大全集卷之七十三¶
　外制¶
　　少保保寕軍節度使充萬夀&KR0026;使謝奕昌封贈三代¶
　　　故曾祖已贈太師追封魯王景之持贈太師餘如故¶
朕成民而後致力於神既嚴恭於薦享祝𨤲而不專¶
郷其福爰敷錫於親賢穹班備孤&KR0068;之儀𩔰相畢燔¶
柴之礼衰時嘉貺燕及曾門具官某故曾祖具官某¶
髙蹈丘園素耽墳籍易曰必有餘&KR0159;理之固然傳云¶
非此其身信而有證積善放槐庭之貴鐘祥為椒掖¶
之賢兹霈澤之旁流豈外婣之可後執珪幣以事上¶
<pb:KR4d0340_SBCK_073-1b>¶
帝天棐惟章錫土田以保東方王封惟舊仍峻師垣¶
之秩以隆戚畹之恩益𩔰前光永綏来裔可¶
　　　故曾祖母魯國夫人胡氏贈魯國夫人¶
惟泰元尊𥙊以忱而受福尔曾祖母礼推本以均𨤲¶
廼錫徽章以光幽譲具官某已故曾祖母魯國夫人胡¶
氏功言有則法度自將爰相其夫成一家之仁遜克¶
昌厥後懋兩社之勲勞旣開台揆之祥益衍孫枝之¶
福助二南之風化為六宫之表儀𥙊澤旁流&KR0159;源甚¶
逺告之新庙尚想於徂徠頌彼令妻何慙於吏克可¶
　　　故祖任少傅&KR0026;文殿學士致仕益國公贈太¶
<pb:KR4d0340_SBCK_073-2a>¶
　　　師追封魯王謚惠正深甫特贈太師餘如故¶
展采親祠宗文王而配帝儀圖先正相寕考以在天¶
属鉅典之熈成賴信臣之嚴扈載嘉前烈爰錫徽章¶
具官某故祖具官某學號儒宗材&KR0278;王佐系從謝邑¶
鍾神氣於崧髙望重東山擅風流於江左緝熈　縡¶
康濟民生昔作股肱立相而置諸古今為肺胕非身¶
而在其孫眷言后族之尊已極王封之貴大𥙊有卑¶
矧喬木之世臣太師維垣仍分茅於故國尚其英爽¶
服此寵光可¶
　　　故祖母魯國夫人林氏特贈魯國夫人¶
<pb:KR4d0340_SBCK_073-2b>¶
合宫肆祀繁𨤲錫於媪神左畹䟽封介福鍾於王母¶
有加懿範宜𢌿徽章具官某故祖母魯囯夫人林氏¶
翛然林下之風作此謝人之式于歸之子共美夫人¶
之起家胡然而天不使君子之偕老積至孫枝而益¶
衍恩加宰木而有光南陽帝卿近親首拜胙膰之賜¶
惠然元妃孟子宜申湯沐之風爰世保於東方保&KR0159;¶
延於後嗣可¶
　　　故祖母魯國夫人林氏特贈魯國夫人¶
先王保衡餕惠首朌於大享継室聲子沐封申𢌿於¶
小君仁䔍於親礼行自近具官某故祖母魯國夫人¶
<pb:KR4d0340_SBCK_073-3a>¶
林氏存心慈恕廸徳柔嘉佐君子以求賢審官得¶
風之意正家人以外男内女如卦義所云羙開儷¶
之祥皆由積善之&KR0159;属合宫之竣事宜祖庙之迢榮¶
奉鵉誥於阡有光新渥啟亀蒙之宇不改舊&KR0022;可¶
　　　故文任朝奉大夫已贈太師追封衛王渠伯¶
　　　特贈太師¶
奏鵉路龍鱗之曲藏事合宫原関雎麟趾之風均𨤲¶
祢庙雖髙爵極維師之品然宗祈推嚴父之恩爰出¶
新綸以昭異渥具官某故父具官某恭寛而信敏宣¶
慈而惠和聞禮聞詩得諸侍家庭之際止敬止孝見¶
<pb:KR4d0340_SBCK_073-3b>¶
於事君親之間惟髙材嗇其生前故餘&KR0159;鍾于身後¶
占之以夢惟女子祥貴不可言為天下母兹飲福致¶
胙膰之礼宜追荣及肺胕之賢噫周王子孫嚴大𥙊¶
而薦牡漢家勲戚有七葉之珥貂以右準今于斯為¶
盛可¶
　　　故母韓楚國夫人郭氏贈韓楚囯夫人¶
朕式祖宗之典薦此一忱后於父母之家均兹五福¶
乃霑漏泉之澤以慰凱風之㤙具官某故母韓楚囯¶
夫人郭氏寳婺華宗汾陽貴胄雖言不出梱若無可¶
書然善積於家必有餘&KR0159;祥鍾少𪋤位冠椒房推母¶
<pb:KR4d0340_SBCK_073-4a>¶
儀資内助之賢於聖善有如存之感兹因餕惠逺想¶
徽音噫荒二&KR0022;之封旣倍增於湯沐茟列女之傳習¶
未冺於芳馨可¶
　　　故妻齊國夫人吳氏特贈齊國夫人¶
朕　祀合宫加㤙左畹惟吾亞保既面棘而曰孤慨¶
爾令妻不副笄而偕老乃因饑惠申錫蜜章具官某¶
故妻齊國夫人吳氏生天台僊佛之郷同阜陵法從¶
之譜儷相家之綦貴蘋荐甚恭訓子舍以義方棣華¶
競爽閨門之懿朝野𫠦推慈有事於帝親宜追榮於¶
賢淑噫過江名族無出於謝髙裂土分封莫如於齊¶
<pb:KR4d0340_SBCK_073-4b>¶
大其歆新命俾奄舊疆可¶
　通奉大夫除&KR0096;吏部尚書兼直學士院陳𩔰伯封贈父¶
　　故父任廸功&KR0048;已贈太中夫干能特贈通議大夫¶
禮報本及始既成熈事於合宫澤昭天漏泉爰及近¶
臣之祢庙其加異渥以闡幽光具官某故父具官某¶
躬寒&KR0420;膏火之勤味陋巷簞瓢之楽積善家有餘&KR0159;¶
隂隲通於神明能父仕教之忠陽報鍾於冡嫡出藩¶
入從移孝於君属峻事於𩔖禋遂均𨤲於貴近燾後¶
皆義方之力荣親&KR2178;法從之階噫勒石表阡㑹見亀¶
跌之掲燎黄告墓有光馬鬣之封可¶
<pb:KR4d0340_SBCK_073-5a>¶
　大中大夫敷文閣待制知&KR0159;元府兼㳂海制置使¶
　姚希得封贈父妻¶
　　　故父端珪贈通奉大夫¶
哲王明徳恤祀旣有事於合宫孝子立身&KR0045;名首追¶
崇其祢庙載加先懿爰示殊褒具官某故父具官某¶
詞賦之聲摩空势利之心如水&KR0149;椿丹桂宛然竇氏¶
之義方白髪青衫全矣凝之之髙莭丹煩諸貴之推¶
轂靡待希年而挂冠及擕于為京師之行有買田老¶
陽羡之志冡嗣乆聫於禁近霈㤙奚間於沒存理玉¶
土中雖莫究生前之藴燎黄松下猶足為身後之荣可¶
<pb:KR4d0340_SBCK_073-5b>¶
　　　妻令人價氏封碩人¶
成禮宗祈蕃禧格於富媪加恩法從燕喜及其令妻¶
具官某妻令人價氏生長世代詩書之家㑉服姆師¶
圖史之訓不出於梱未嘗知於外言相敬如賔真可¶
為于内則属均餕惠始自近臣夫方伏龯而專征尔¶
則副笄而偕老傳褒列女視前載以奚慙詩詠碩人¶
與美名而適称可¶
　寳章閣直學士朝散大夫知徽州周坦封贈父¶
　　故父已贈朝議大夫澈贈中大夫¶
礼報本反始適熈事之成孝立身楊名皆義方之力¶
<pb:KR4d0340_SBCK_073-6a>¶
爾善積諸已行&KR0113;於家舉卻桂之枝是生魁産無荘¶
椿之夀不究壮圖雖韜晦於丘園屡褒崇於泉壌噫¶
上昭下漏廣𥙊統之十倫主荣死哀亜從臣之一秩可¶
　　朝請&KR0048;寳謨閣待制提舉江洲太平興國宫潘¶
　　凱風贈父¶
　　　故父勝之已贈通&KR0033;特贈朝散郎¶
福善之報不于其近而于其乆昔者觀老選調而&KR0113;¶
柄用洵僅一命而軾轍𪔂貴尔生以大宗師教其里¶
殁以卿先生𥙊于社𫠦㪯毫芒不試是生賢子為朕¶
法從言論風㫖聞于天下囯人皆曰父之教也兹以¶
<pb:KR4d0340_SBCK_073-6b>¶
外&KR0048;燎黄墓阡亦足以見天定矣可¶
　　通議大夫王齊弟奉議&KR0048;囯子慱士景峴封¶
　　贈父母妻¶
　　　故父任朝奉&KR0048;巳贈中奉大夫保大特贈通¶
　　　議大夫¶
上帝六宗成礼霈𩔖禋之澤一翁二季内𨤲極存殁¶
之荣具官某行著卿閭文傳斈館大庭射䇿早標龍¶
虎榜之名清庙奉璋嘗簉鷺鴛行之列生前半竹身後¶
㕠珠伯特槖于甘泉仲横經於圜水際兹熈事慰被¶
孝恩噫昔解&KR0260;起家僅止議&KR0048;之秩今燎黄告墓遂¶
<pb:KR4d0340_SBCK_073-7a>¶
躋法從之階可¶
　　　故母令人吳氏特贈碩人¶
掃地而祭澤漙被於羣二陟屺之嗟爵遂加于六命¶
具官某故母令人吳氏荐生華閥作嫓名儒翰墨祖¶
傳不羡衛夫人之帖範模女憲奚待&KR0544;大家之書一¶
念積仁二惠競爽廼縁子貴之義俾從夫爵而封噫¶
擇鄰之遷世乆無斯賢母表阡之作汝寔有此佳兒可¶
　　　景齊故妻令人髙氏潘氏蔡氏贈碩人¶
㪯古者燎禋之礼適告熈成&KR0099;近臣皦日之情載加¶
褒贈具官某故妻令人某氏閲家整肅約己儉勤嫓¶
<pb:KR4d0340_SBCK_073-7b>¶
伯鵉之清髙相安苦淡逮仲卿之貴重已隔幽明廼¶
如徽音宜被𥙊澤噫魯詠令妻之喜悵偕老之莫諧¶
衛歌碩人之賢錫加名而無愧可¶
　　承務&KR0048;知信州玉山縣丞趙時淬封母¶
　　　母刘氏可特封太孺人¶
吾甚重髙年有司言尔九㐮加二可謂之夀母矣其¶
錫初封以慰尔子荣親之意可¶
　　廸功&KR0048;婺州東陽縣尉張龍應封父¶
　　父夀玉特封承務郎致仕¶
吾甚重髙年有司言尔九十有四紹興之遺民也其¶
<pb:KR4d0340_SBCK_073-8a>¶
𢌿京秩以慰爾子榮親之意可¶
　　&KR0025;官明堂加恩¶
　　　寳謨閤直學士正奉大夫提舉江州太平興¶
　　　國宫奉化郡開國候食邑一千二百户𡊮商¶
　　　加食邑三百户¶
小心以事上帝旣享於中辛大賚而冨善人可遺於¶
一老式稽舊典溥錫徽章具官某継踵世科單傳家¶
斈法駕扈從論思常冠于嚴徐偉衣從㳺調䕶尤髙¶
於園綺雖惬乞鏡湖之興未忘存魏闕之心属者有¶
事國陽加恩海内環頋奉璋之列興懐聼&KR0130;之臣廼¶
<pb:KR4d0340_SBCK_073-8b>¶
出綍以旌賢俾分茅而胙土意對宣室鬼神之問尚¶
欲諮詢繪洛社耆英之圖益緩夀　可¶
　　𩔰謨閣學士宣奉大夫提㪯江州太平興國宫¶
　　六合縣開國子食邑六百户徐㮚加封三百户¶
(上同𡊮/尚書)具官某机鍳精明器能英濟都民談趙京兆¶
之政敬之如神選人惮毛尚書之情甚於畏法雖惬¶
買山之髙㒷未忘存闕之丹心(下同)¶
　　　朝散郎寳章閣待制知建寕府永嘉縣開國¶
　　　男食邑三百户陳昉加封二百户¶
帝有合宫旣陳牡荐王多吉士各効駿奔興懐扈蹕¶
<pb:KR4d0340_SBCK_073-9a>¶
之臣阻與&KR0418;璋之列属推餕惠溥錫徽章具官某窮¶
理際乎天淵制行凛乎玉雪鷄翹豹尾幾年立特槖¶
之班虎莭麟符𫠦至留憇棠之爱乃者朕禋重屋卿¶
牧潛藩雖莫殫𩔰相之劳然不替朝宗之志爰稽舊¶
典俾柘新封噫宣室席前良渴賈生之對頴川詔下¶
深知黄覇之賢¶
　　　朝議大夫試中書舍人兼直學士院兼同修¶
　　　國史寳録院同&KR0113;撰兼崇政殿説書洪勲依¶
　　　前官職特封錢塘縣開國男食邑三百户¶
小心而事上帝旣&KR0159;熈成大賚而富善人當&KR0025;近始¶
<pb:KR4d0340_SBCK_073-9b>¶
廼如法&KR0025;宜有湛㤙具官某継踵世科单傳家學危¶
言讜論居然追先正之風大冊髙文足以鼓天下之¶
動属蔵中辛之祀實陪上雍之聫舊典礼多所講求¶
新詔令皆其潤色爰加采地以奨槖班噫受宣室之¶
𨤲&KR0717;聞精論第甘泉之頌獨擅雄辞茂對&KR0194;嘉益衰¶
福祉可¶
　　　大中大夫敷文閣待制知&KR0159;元府兼㳂海制¶
　　　置使　縣開國男食邑三百户姚希得進封¶
　　　開國子食邑加二百户¶
小心而事上帝旣享于合宫大賚而富善人可遺於¶
<pb:KR4d0340_SBCK_073-10a>¶
分閫載稽舊典溥錫徽章具官某禁省名臣藩宣重¶
徳継李藩批𠡠屡&KR0108;筆以回天從裴度視師盍聨鑣¶
而向闕属勤弄印頒爾建才麟符爲諸鎮之雄鯨浸¶
無一波之警妖氛盡掃熈事告成&KR0225;懷宣力之臣冝¶
在均𨤲之数噫駿奔清庙奉璋阻列於譽髦鳯集頴¶
川選表莫先於太守姑欽餕惠嗣有褒綸可¶
　　　資政殿學士提㪯臨安府洞霄宫信安郡開¶
　　　囯公馬天𩦸食邑三百户¶
小心以事上帝旣畢於宗祈大賚而冨善人可遺於¶
舊弼其頒異数庸廣湛㤙具官某鍾間氣之祥負倫¶
<pb:KR4d0340_SBCK_073-10b>¶
魁之望出臨方岳勤劳四國之蕃宣八秉事机宻勿¶
一堂之唯諾曾未展為霖之手乃不為偃月𫠦容乆¶
寂寂以閉関毎惓惓而存闕属予禋𩔖念爾滯留燔¶
柴之礼莫陪食羙之地宜拓噫肆丹鳳門之𤯝式¶
隆賜胙之儀詠白駒谷之詩未替懐賢之意可¶
　　　寳章閣學士通議大夫提㪯江州太平興國¶
　　　宫嘉興縣開國伯食邑九百户陸德輿進封¶
　　　嘉興郡開國侯加封三百户¶
欵重屋於季滴参用絫朝之制扈属車而上雍緬懐¶
八座之賢廼出賛書以均餕惠具官某文章鼓天下¶
<pb:KR4d0340_SBCK_073-11a>¶
之動言行蹈君子之中夕𤨏𡍼歸朝野惮𡊮髙之直¶
天官典選門庭凛毛玠之清脱屣藩垣幅巾衡泌方¶
奉璋之多士助𥙊而来獨聼履之舊臣祝𨤲于外爰¶
推禋霈加拓户租噫建漢家之封悵滯留於太史奉¶
宣室之問恩召見於賈生諒無遐心行有親渥可¶
　　　寳章閣直學士朝散大夫知徽州周坦特封¶
　　　瑞安縣開國男食邑三百户¶
九筵大饗礼既畢於藩柴八座舊臣㤙宜豐於食菜¶
具官某以西清學士之貴為東方諸&KR0049;之師昨属精¶
禋&KR0225;懷宿望奉酎金而献庙阻扵侍祠執蒲壁以就¶
<pb:KR4d0340_SBCK_073-11b>¶
封昉兹開國&KR0022;&KR0212;具在餕惠必均前席問洛陽之人¶
朕渴開於髙論賜璽褒頴川之守卿益懋於外庸可¶
　宣諭空名告詞三道¶
　　　令人¶
夫官五品嫓封令人法也不以夫而封者恩也爾其¶
可不知恩之所自㢤可¶
　　　恭人¶
夫為元士嫓封恭人法也不以夫而封者恩也尔其¶
可不知㤙之所自㢤可¶
　　　安人¶
<pb:KR4d0340_SBCK_073-12a>¶
夫至外&KR0048;嫓封安人法也不以夫而封者㤙也尔其¶
可不知恩之所自㢤可¶
　宣諭空名贈告詞五道¶
　　　令人¶
婦人贈爵眡夫&KR0002;子曰令人者盖五品官之母妻非¶
夫非子而進爵之者囯家之異㤙也尔雖&KR0115;漠寕不¶
哀榮可¶
　　　恭人¶
婦人贈爵眡夫&KR0002;子曰恭人者盖元士之母妻非夫¶
非子而追爵之者國家之異恩也爾雖冥漠寕不哀¶
<pb:KR4d0340_SBCK_073-12b>¶
榮可¶
　　　宜人¶
婦人贈爵眡夫&KR0002;子曰宜人者盖正&KR0048;之母妻非夫¶
非子而追爵之者國家之奥恩也尔雖冥漠寕不哀¶
荣可¶
　　　安人¶
婦人贈爵眡夫&KR0002;子曰安人者盖外&KR0048;之母妻非夫¶
非子而追爵之者囯家之異恩也尔雖㝠漠寕不哀¶
榮可¶
　　　孺人¶
<pb:KR4d0340_SBCK_073-13a>¶
婦人贈爵眡夫若子曰孺人者盖陞朝官之母妻非¶
夫非子而追爵之者國家之異恩也尔雖冥漠寕不¶
哀荣可¶
　　皇太子册妃¶
　　慈憲王夫人家贈告十五道¶
　　　曾祖安民不仕特贈太保追封唐國公¶
朕加厚友恭有懐慈憲㤙施左戚旣鍾&KR0159;於一門貴¶
極上公又追荣其三世具官某㳺心墳典屏迹丘園¶
為善恐人知信矣耳鳴之諭隂德有陽報甚於響應¶
之加爰及孫曾寔生賢媛朕察鴒原之念母喜鶴禁¶
<pb:KR4d0340_SBCK_073-13b>¶
之冊妃方隆慈孝之至情豈限褒崇之常典噫周立¶
太保列面槐之班唐有兾方錫分茅之壌是為殊涯¶
庸闡幽光可¶
　　　曾祖母邉氏特贈唐國夫人¶
儲極好逑旣泝&KR0159;源於慈憲曾門加惠併褒内則之¶
淑賢廼出&KR0093;綸以光窀穸某氏勤生苦澹勵志静專¶
有伯鵉婦之風肯為隐䯻有于陵妻之&KR0894;靡厭辟纑¶
竟&KR0014;遂夫子之髙不及覩孫女之貴鶴禁甫諧於嘉¶
耦魚軒冝賁於外姻噫掲阡表於南陽㤙徽尤異䟽¶
沐封於東武伉儷俱榮可¶
<pb:KR4d0340_SBCK_073-14a>¶
　　　祖份已贈武翼&KR0048;特贈太傅追封豫國公¶
朕友于朱邸及青宫慈爱最隆睠外家而尤厚哀施¶
榮兩盡豈王父之可遺具官某温恭徳人寬厚長者欵¶
叚下澤清貧不改於儒癯文駟雕軒貴盛寔基於祖¶
徳属儲妃之封拜宜世庙之褒崇噫大傅周官面槐¶
隂之峻豫州&KR0878;地叶松梦之祥冥漠有知對&KR0045;無憾¶
可¶
　　　祖母單氏已贈恭人特贈豫國夫人¶
慈顔已逺於崇藩&KR0159;鍾猶子公爵既加於祖庙嫓合¶
從夫某氏秉性幽閑奉身冲約素勵龎嫂莱妻之&KR0894;¶
<pb:KR4d0340_SBCK_073-14b>¶
安於清貧曾有許負唐舉之倫異其風&KR0487;果孫枝之¶
貴盛嗟宰木之老蒼属皇家舉希濶之儀於戚畹厚¶
褒崇之典賜粉田於大囯品極魚軒燎黄誥於寒原¶
光生馬鬣既騐異人之竒中永爲外氏之美談可¶
　　　父大節已贈&KR0159;逺軍節度使特贈太師追封¶
　　　徐國公儲妃選慈憲之宗親親之意也祢庙峻公師¶
之爵貴貴之義焉廼賜恩言以旌潛徳具官某信道¶
甚䔍好善最&KR0278;平昔旦評著美名於里閈一朝天定¶
鍾餘&KR0159;於門楣兹作嫓於元良亦東賢於華族既諧¶
&KR0123;礼追奨義方噫建節封侯鶴表之題已乆分茅胙¶
<pb:KR4d0340_SBCK_073-15a>¶
土膺&KR0045;之拜維新燾爾後人欽予休命可¶
　　　妣南陽郡夫人王氏贈徐國夫人¶
頋復甚勤報德之心罔極幽明雖異榮親之意則同¶
爰多國封以光泉穸某氏儉慈是寳礼法自閑孝敬¶
著于藩房長厚聞於州里攻苦食淡盖隐君子之令¶
妻隤祉𤼵祥寔王夫人之賢母並全四德胡不百年¶
然一門貴仕於天朝而奕葉聫姻於帝室属者儲君¶
選儷猶子来嬪端由世積而然咸曰母儀之力噫彭¶
城湯沐增拓於户租防墓封崇有光於宿草可¶
　　　伯已贈忠訓&KR0048;思聪贈潭州觀察使¶
<pb:KR4d0340_SBCK_073-15b>¶
王者無&KR0059;之言豈非公論聖人盡倫之至必用吾情¶
具官某前軰典刑逸民標致求之耆舊惟龎德公近¶
之称為善人如馬少㳺足矣有賢猶子寔王夫人属¶
重締於囯姻併追荣其尊行昔加勇爵殊未慰於九¶
原今陟亷車盖視儀於两禁可¶
　　　伯母贈安人王氏贈碩人¶
朕睠棣華之外氏重締國婣攷彤管之内言載嘉世¶
母肆加殊渥追奨徽音爾礼法自持功言咸備母以¶
貧故少&KR0549;舉案之恭教之義方微示断机之意芝生¶
逢户玉映閨房兹選立於儲妃乃褒崇其尊行始占¶
<pb:KR4d0340_SBCK_073-16a>¶
吉梦&KR0098;符女子之祥終錫嘉名無愧碩人之詠可¶
　　　伯巳贈宣教&KR0048;太中贈銀青光禄大夫¶
朕於&KR0059;親靡不用情而加厚爾其伯父固宜越格以¶
追榮具官某書蟠胄中志抗事外郡國無舉孝興亷¶
之詔徒修於家山林有㳺仙招隐之詩乃遯于野逺¶
儲妃之貴盛歎族老之凋零噫金紫惟亜一階足彰¶
尊寵燎黄以後二品聊𤼵幽潜可¶
　　　伯母贈安人陳氏贈髙平郡夫人¶
冊拜儲妃甚矣&KR0159;源之逺封加世母旌其尊行之賢¶
某氏謙柄力持礼防自守辟纑織屦相安衡泌之貧¶
<pb:KR4d0340_SBCK_073-16b>¶
服冕乗軒不見門閭之衣兹来嬪於元子亦遴選於¶
華宗漙錫恩徽寕分存殁秩髙銀信宜從夫子之階¶
詔侈金花追賁小君之號可¶
　　　兄己贈和州防禦使純夫贈保寕軍莭度使¶
朕友于同氣若爲慰念母之心逺矣慈顔猶仰休爱¶
兄之意乃䟽殊渥以賁重泉具官某廉甚取名勇於¶
求志短檠細字積勤不偶於生前叠組重珪餘&KR0159;徐¶
覌於身後介弟䔍舅甥之誼儲妃續姑姪之姻兹爲¶
尔家稀濶之荣可限有司褒崇之典噫出綸告墓徒¶
悲風木於瀧岡授龯登壇尚應星𨇠於寳婺諒而精¶
<pb:KR4d0340_SBCK_073-17a>¶
爽歆此寵光可¶
　　　嫂贈令人趙氏贈淑人¶
朕念介弟之孝思恩其自出擇儲妃於望族&KR0105;亦因¶
親爰出綸言以旌壼範某氏荆練性澹巾税礼嚴族¶
称丘嫂之賢睦於妯娌天厚善人之報宜尔子孫諧¶
吉禮於春宫分寵光於夜壌噫管彤垂世何慙列女¶
之書燎黄告阡誰謂&KR0002;人之不淑可¶
　　　堂弟武翼&KR0048;昭孫贈金紫光禄大夫¶
慈憲䔍友恭之誼恩寕厚於弟昆元良諧窈窕之逑¶
情莫親於父子出綸告第施澤漏泉具官某博雅好¶
<pb:KR4d0340_SBCK_073-17b>¶
修精明練事乆議上閣两牧專城𫠦至有甘棠之成¶
隂其歸雖意苡而不載家無甔石初靡求於人知女¶
作門楣亦可&KR0026;於天定甫成告礼追奨義方噫金紫¶
之穹遂超&KR0118;於二品燎黄以白猶照映於九泉可¶
　　　弟婦孺人趙氏贈新興夫人¶
朕孔懐王邸敢遺外氏之姻擇配儲宫楽得髙門之¶
女恪共婦聀追奨母儀某氏挺秀宗姬来嫔儒族以¶
女公事慈憲自收謙卑從夫子岀蕃宣偹嘗險阻䔍¶
生賢媛寔儷元良誰獨無錫爾𩔖之心世安有遺其¶
親之理噫鶴禁鳳輦方以三朝而問安象服魚軒胡¶
<pb:KR4d0340_SBCK_073-18a>¶
不百年而介福冝歆殊渥永播徽音可¶
　　　親属王氏特贈淑人¶
朕素䔍友恭念外姻之族頗聞賢淑亦母黨之親属¶
拜儲妃追荣&KR0022;媛尔以慈為寳以礼自防與同氣有¶
連朱邸之𫠦甚厚然内言不出彤管莫得而詳生無¶
浮荣殁有潜德際春宫之&KR0123;礼分夜壌之&KR0194;光噫列¶
女之傳𫠦書難求逸事淑人其儀不忒爰錫嘉名可¶
　荣文恭王親属封贈告四道¶
　　　贈奉直大夫錢沆贈龍圖閣侍&KR0048;¶
常棣貴介之親朕尤加厚喬木世臣之後尔獨能賢¶
<pb:KR4d0340_SBCK_073-18b>¶
兹諧吉礼於儲宫爰錫愍章於姻黨具官某辯智而¶
閎逹敏惠而恭寛生仁皇大長主之家不移于居飬¶
傳寕考昭文相之嫡尚有於典刑向使未壁埋於幽¶
冥必共享玉潤之富貴宛其死矣何以贈之噫追荣¶
麒麟卧冡之墟信為希濶候對龍馬負圖之閣寕不¶
哀荣可¶
　　　贈安人陳氏特贈令人¶
朕孔懷予季加厚𫠦親属進拜於儲妃併追荣其近¶
属徽章之異贈典所希尔匜盥礼　荆綀性儉&KR0666;映¶
藩邸身如居衡泌之間徳著郷閭言不出梱幃之内¶
<pb:KR4d0340_SBCK_073-19a>¶
惜莫覩春宫之吉礼猶俾分夜壌之&KR0194;光&KR0494;限常&KR0212;¶
固已列于命婦今加羙號孰謂無於令人可¶
　　　堂姪贈朝奉&KR0048;與華特贈容州&KR0026;察使¶
朕惟尭典垂親族之訓魯經著追命之文未能忘在¶
原之情是用霈漏泉之澤具官某鴈行挺秀麟族称¶
賢鄉黨恂恂卑以自牧宫庙粛肅容止可&KR0026;胡為夭公¶
子之妙年不及見儲宫之吉礼噫漢宗室之属藉予¶
豈忘之唐容管之亷車尔無憾矣可¶
　　　堂姪婦虞氏封碩人¶
朕誦棣華之詩有懷群從羙栢舟之志無愧古人因¶
<pb:KR4d0340_SBCK_073-19b>¶
儲妃初拜之時旌近属甚髙之行尔盛矣閥閲媚于¶
藩房榮華不羡於笄珈蘋藻克共於錡釡凛&KR0002;靡它¶
之誓焕乎非常之恩噫莭婦還珠之吟汔全雅操碩¶
人衣錦之詠遂享令名可¶
後村先生大全集卷之七十三¶
