# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:53.315822
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 145
#+PROPERTY: FILE SB04n0252-145後村先生大全集-卷第一百四十五.
<pb:KR4d0340_SBCK_145-1a>¶
後村先生大全集卷之一百四十五¶
　神道碑¶
　　囿山林侍郎¶
莆著姓惟林氏尤蕃大公之先居福之石井國&KR0004;徒¶
莆中興後自游洋遷郡城公諱彬之字元質曽祖隱¶
君諱幹祖修職郎采貧而苦學遺訓曰吾家貲薄汝¶
曹當以筆耕父贈朝請郎麟妣余氏繼李氏並贈恭¶
人公少有能賦聲㧞鄉薦至端平乙未西山真公知¶
舉君年餘五十矣始以詞賦第二人擢第教授惠州¶
士風文律為之一變再調福建常平司幹官時議&KR0358;¶
<pb:KR4d0340_SBCK_145-1b>¶
閩鹽與帥漕書數千言力争之曰果行此山有紅巾¶
海有孫恩矣議遂寑甲辰參選衡文别院除書庫官¶
遷武學諭出通判福州兼西外丞安晚鄭公再當國¶
以國子監主簿召九月爲明禋舉册官及上親享公¶
讀祝冊音節清亮止嘉歎擢監察御史兼崇政殿說¶
書上不次用公公感激上知首言天命人才民心次¶
言括田之害曰利之一字自古爲人主心術之蠧鞅¶
以富强&KR0042;羊以筦推延齡鎛以聚歛進秦及漢唐用¶
其說皆有禍今世理財固爲急着然非集衆思不可¶
乃主以一樞臣被生長富貴翼以羣小臣恐利未興¶
<pb:KR4d0340_SBCK_145-2a>¶
而害先及又言皇祐五年太常博士張述請立皇嗣¶
時仁宗方四十四陛下春秋過於仁宗國本豈可緩¶
又言彌逺用鄭損棄闗嵩之招北兵入城南胎襄蜀¶
之禍兩淮生聚逃死沙洲邊臣但以閉門自守為上¶
䇿数千里蕭條數十城&KR0012;立運江浙米竭大農財以¶
餉兀坐之兵守不耕之野諉曰虜哨雖未粮盡自去¶
豈不中其減水困魚之計乎己酉春又言雷雪大作¶
積隂彌月寒如深冬臣以天意觀之必有召怨扵民¶
者郡縣和糴帥縂漕各和糴召怨一也随户掗鹽増¶
税取羡&KR0093;粟升斗皆征其嬴召怨二也近親權門之¶
<pb:KR4d0340_SBCK_145-2b>¶
田不問乃括民户世守之業為官㽵召怨三也民怨¶
釋則天意回矣四月朔日食公言當崇楊抑隂今日¶
用君子而其&KR0020;未固去小人而其根尚蟠曽知白大¶
防純仁雖在朝而丁謂&KR0045;畏在外窺伺未已此天所¶
以示變庚戌遷在司諫兼侍講仲冬雷公言在易游¶
雷震為長子資善雖建儲號未正上曰朕志已定辛¶
亥九月有宻薦淳祐舊相者公言竦去不復来而韓¶
富終始任用此嘉祐之所以異於元祐也讀疏未畢¶
上曰嵩之斷不復用定國本抳世卿雖上英㫁公之¶
力居多壬子除殿中侍御史仍侍講宗臣尹京以¶
<pb:KR4d0340_SBCK_145-3a>¶
心計市寵無敢言者公首疏攻之曰陳恕定茶法以¶
中等為可法張方平論塩法以再推為不可今攘酒¶
課而畿漕不能支幹牙契而天下倅不可為括塩處¶
處有&KR0163;摧酤在在有庫以至醯醤薪炭幹取不遺長¶
此安窮疏入束装俟&KR1179;上使訥齋程公辤諭程公辭¶
曰臣與之同臺知其必力争尹恃上眷殊無去意公¶
錄彈文以臺牒趣之上疑非舊典或為上言紹定間¶
&KR0061;韶以執政尹京為臺牒攻去上釋然出尹帥越以¶
余天任攝尹公因講又言天任非才宻薦&KR0073;齋馬公上¶
首肯俄而余晦尹京以私意辱右庠之士公率同列¶
<pb:KR4d0340_SBCK_145-3b>¶
奏曰小可成蔡抗既去諸學官亦求去三學皆捲堂¶
而去何惜一晦而使紛紜如此晦遂罷吳子明除大¶
埋丞謝暨除知嚴州公言子明以恩澤&KR0024;右選換文¶
守郡未及考内除班列耻與噲伍昔陳舜封以科第¶
進及為評事太宗聞其父為伶人責宰相不分流品¶
改授殿&KR0033;暨貴公子未更事豈可付以灾傷之州遣¶
内臣宣諭許寑二命且言子明倅荆南兼機幕執政¶
&KR0052;從親得其安静亷勤之實欲俟子明自請與外&KR0024;¶
暨當為别易付還元奏令易以進公奏易疏是自辱¶
臺&KR0224;也臣不敢&KR0418;詔又言子明衆論不與臣不敢附¶
<pb:KR4d0340_SBCK_145-4a>¶
㑹執政之雪十月除權工部侍郎公&KR0563;出闗上命左¶
璫勉留公去意鋭甚又遣都司諭旨公不得已就職¶
内引力求閑退上曰卿未可去同修國史實録院同¶
修撰兼權侍左侍郎詳定殿試公徧歴臺院諫書&KR0064;¶
白扵世其侍緝&KR0265;每縁&KR0052;義以規切君徳指陳晦政¶
上必稱善嘗講車攻上曰天保以上治内采&KR0340;以下¶
治外内外之治貴子兼舉公奏天保以上之詩六采¶
薇以下之詩三文武治内之意詳於治外講鴻雁上¶
曰宣王安集流離以成中興公奏采芑一詩所謂其¶
車三千旂旐央央凡卒乘器甲皆取於新田菑畝之¶
<pb:KR4d0340_SBCK_145-4b>¶
間向使流&KR0272;猶未安集何以為興復之資近日流民¶
尤當加恤㫋厦啓沃不可彈紀惟此二事見於手記¶
其謹宻&KR0011;此素與時相瀆山謝公議不合謝公建遣¶
余晦諭蜀公言晦不可遣由是愈落落丐外以集英¶
殿修撰知婺州婺人来迎公&KR0563;歸五辤郡提舉太平¶
興國宫乙卯除知寕國府又辤右相訥齋以書勉公¶
一出丙辰六月至郡視圩田旱損高下蠲其租郡酒¶
課日入六千楮拍户逃散公減千楮宣人便之二貴¶
寓部曲素横一日幹辦府使臣乞黥某人吏白舊例¶
奉行惟謹公折使臣曰罪未至此相公無公移豊可¶
<pb:KR4d0340_SBCK_145-5a>¶
憑幹辦府申状而　平民者縦使去一郡竦然下車¶
五閲月庫吏言公一錢寸縑不妄取自奉苫淡&KR0022;人¶
服其清儉以監察御史吳衍疏禠罷踰年復職與祠¶
今丞相賈公自江上凱旋兖歸大明淑慝每言當垓¶
滎仇疾忠良邪說横流之際惟公持論正平禋霈奏¶
&KR0024;吏以正郎權從必隔郊相特與奏行人謂公必召¶
用然公已忘情斯世矣壬戌百官班庭奉天基萬年¶
之觴上當宁下周尊黃者漢事三老之詔擢公寳章¶
閣待制仍舊祠與端明陳公塏並命皆以耆年不可¶
致旌異之也公已先上章告老命未至而卒公素謙¶
<pb:KR4d0340_SBCK_145-5b>¶
厚羣居&KR0002;無同異者及立乎朝争辨是非判别忠邪¶
則生面凛然詞嚴氣勁論獻羡曰希進之賞濫及盗¶
臣括利之名累及人主論新寺曰邊境多虞國力已¶
困何不留此財以實邊皆人所難言者余辛亥召人¶
見意一徐公於西府問今臺臣何如徐公曰他人吾¶
不知惟林元質中立無附麗退求公奏藁讀之信然¶
初余恭人生公九日而卒公終身隐痛事李恭人尤¶
孝敬所居老屋數丈晚始増葺數椽家故有樓名囿¶
山因以自號去國食祠者三鰥居蕭然治栖以一長¶
&KR0161;服用如老書生嘗曰吾始生外祖夢有軒車入門¶
<pb:KR4d0340_SBCK_145-6a>¶
傳呼林侍郎吾止於此矣易簀夷然辛酉臈月二十¶
六日也得年七十有八積階朝散大夫贈中大夫所¶
著有囿山集&KR0002;干卷娶方氏&KR0071;葉氏並贈恭人公先¶
&KR0089;兩恭人于城西之原至是以公合祔壬戌臈月九¶
日也男三人宗煥廸功郎浙西安撫司凖遣宗夀廸¶
功郎新建昌軍南城簿深甫承務郎女二人漕貢進¶
士龔鎮鄉貢進士方夢發其婿也孫男五人介翁以¶
遺表恩奏&KR0005;士郎嘉翁宜翁濟翁慶翁孫女五人初¶
余與方公徳潤王公實之及公少同里晚同朝方公¶
長二公一&KR0010;二公長余三&KR0010;四人者仕之日少止之¶
<pb:KR4d0340_SBCK_145-6b>¶
日多有把臂入林尊酒論文之樂不幸徳潤實之仙¶
去惟余與公相視皆七十餘酒邊感慨談諧道舊年¶
未及吾二人者或儳必言戯之曰君方耳順不宜躐¶
等眔為一笑余辤禁後還里謂可以尋前盟公遂埋¶
玉前之躐等者今皆從心而余年八十矣銘徳潤銘¶
實之又銘公鳴呼人徒羡生之可久樂而孰知後死¶
之鮮&KR0794;也悲夫銘曰彼喙三尺若龍言者及至上¶
前寒蟬喑馬公外嘿然不振觴人一奮其勇犯顔嬰¶
鱗力排世卿宻賛國本繩恩澤侯彈京兆尹上或未¶
悟公執愈堅臣非忤君臣不辱官聖度如天擢置法¶
<pb:KR4d0340_SBCK_145-7a>¶
從榮進念輕勇退名重里敬老成朝謁耆英度不能¶
致侯對西清除目及門公已蜕去以此書棺以此題¶
墓念平生友曽不數人&KR0010;晚零落獨存病身東路角¶
巾西州馬䇿駕言出門吾行安適自唐以来以誌為¶
謏謂余不信公有諌書¶
　　龍學余尚書¶
公諱嶸字景瞻故左相忠肅公之仲子世居衢之龍¶
㳺縣生於紹興壬午幼受學扵耆英劉靖君愚&KR0024;國¶
子生尤專若雖同學&KR0348;不識其為貴介公子淳熙癸¶
卯侍忠肅岀疆㩴丁未第調饒州安仁主簿忠肅守¶
<pb:KR4d0340_SBCK_145-7b>¶
金&KR0092;改監两浙運司華亭舡場抵官未幾忠肅由西¶
府登庸監西京中嶽廟者&KR0175;忠肅判長沙改江西轉¶
運司幹辨公事㩴第至是十有三載惟華亭&KR0010;餘餘¶
皆侍忠肅臨方面之日在漕幕為使者條十事皆急¶
政要務切當可行者嘉泰辛酉改秩知岳州臨湘縣¶
侍忠肅再判長沙忠肅薨跣䕶歸&KR0089;服闋甲子七月¶
除籍田令開禧乙丑考省試得杭相李文清公&KR0195;㩴¶
冠本&KR0052;閏八月除大府寺簿劑局圓散一新蠧&KR0102;清¶
矣開禧丙寅二月除諸玉宫大小學教授四月兼荘¶
文府教授五月除太府侍丞七月除樞宻院編修官¶
<pb:KR4d0340_SBCK_145-8a>¶
時江氛甚惡狂猘南吠用事者無䇿欲具海舟浚水¶
門河道以備南幸十二月分輪對言應兵之道氣勝¶
則兵振而敵懾氣衰則兵沮而敵驕因援景徳&KR0077;近¶
臣楚蜀之議紹興&KR0077;或者閩中之議當示欲進以作¶
天下之氣示欲爲以起天下之懦公雖以&KR0202;見憚然¶
權臣外猶牢籠使參預李公壁諭意欲擢公&KR0131;官公¶
力丐外嘉定戊辰六月差和南劍州七月陛辤首言¶
三邊觧嚴睦鄰&KR0071;好如疾疢甫瘳既當防䕶周宻以¶
杜風寒之侵又當從容恬飬以散藥石之毒次言中¶
興以来存留州郡十數闕專充職事官&KR0024;外盖以人¶
<pb:KR4d0340_SBCK_145-8b>¶
情無徊徨顧慮之&KR0104;斯有雍容去就之羙九月合符¶
南劍首蠲諸色欠負為緍錢二十六萬有竒郡有攔¶
河和糴客舟過者率十糴一公亟減其額又有隨留¶
和糴七斗有竒初給以&KR0033;継猶折塩久廼白&KR0145;公曰¶
此與和買何異又懼後来以乏事藉口非可遽革省¶
縮浮費度所積可支一&KR0010;減所糴三之一上其事於¶
朝建守聞之曰鐔津豈獨為君子乎亦奏蠲㓕継至¶
者又廣公意復捐其半&KR0027;山舊廬為臣室所得交訟¶
公曰有司治此不過用交易法爾以例&KR0195;錢百萬贖¶
畀其孫且為立閟宫訪遺稿馬&KR0996;子八月除知大宗¶
<pb:KR4d0340_SBCK_145-9a>¶
正丞兼權金部郎官辛未正月除右曹郎官面對首¶
言天下未治固當&KR0104;其已安者不可恃自古智略高¶
世有以消弭變故而大本不立不能保其日復之無¶
虞逆而察之民心窮愁士風消弱&KR0096;綱沮撓法令廢¶
弛人才衰靡所恃以為國者無以為他日可久之道¶
是可畏也次言以資格為守令不問賢否甚者罷軟¶
衰耄貪刻驕惰之人扳聫親故交結權要肆其貪虐¶
縱復敗露&KR0011;皆捨大而問小蹔罷而倐&KR0120;四月轉對¶
言建炎南渡權宜剏置増賦凡四千三百外萬而供¶
億扵三衙與科截扵四縂所者無慮三千六十餘萬¶
<pb:KR4d0340_SBCK_145-9b>¶
其耗於養兵者幾十之六七竭天下之力困於轉輸¶
謂宜士飽馬騰而連營菜色剛心勇氣銷鑠殆盡何¶
望其投石越距而慷慨激&KR0045;乎豈非形格&KR0020;禁彼此¶
判截而揣摩利害迄未得其要領耶臣嘗觀漢胡建¶
援兵法曰正亡属&KR0005;軍&KR0005;軍有罪以聞注謂軍正不¶
属&KR0005;軍&KR0005;軍有罪過得表奏之未嘗不嘆古人防慮¶
之深宻夫事從中御固非委任&KR0005;帥之術然顓倚&KR0050;¶
牙面略無耳目之助亦非維持統攝之道唐置監軍¶
法是人非厥今縂餉職非不重顧王人之尊自有常¶
體戎務項尾似難盡究不若别置一官軍事鉅細咸¶
<pb:KR4d0340_SBCK_145-10a>¶
俾與聞其疏達壅&KR0102;之長䇿也六月充金國賀生辰¶
使盱&KR0455;對境&KR1043;洞接伴對展詞語加順館舍饔餼比¶
舊尤整抵&KR0240;州定興縣鈴聲&KR0826;急驛馬交馳潰軍纍¶
纍號泣言韃靼到宣德縣去此尺三四百里羣胡垂¶
首䘮氣馬嘶車行夜不絶吏平相視失色公慨然以¶
義&KR1179;勉之曰國家大讐未报天其或者假守外夷以¶
斃此虜&KR0002;目見破敗俘執何快如之况韃靼扵我無¶
釁宿昔曠隔難通之情未必不因是可達萬一不幸¶
身淪異域亦命也安之物愾因裂黄繒為宋使旗藏¶
之俄有使傅虜㫖遣回公請留以俟往復再四虜意¶
<pb:KR4d0340_SBCK_145-10b>¶
惶窘讀&KR0138;終&KR0083;公借觀徑奪置懐中虜不能拒十月¶
公至闕下面奏臣臨淮而聞其紛&KR0368;之刑&KR0136;江而見¶
其虚耗之實調役騷動公私無馬三節始盡用車上¶
曰馬皆北邊去又奏今韃靼堅鋭即女貢崛&KR0120;之初¶
而金人沮䘮銷耎有舊遼滅亾之&KR0020;方讐虜疲&KR0629;之¶
餘&KR0408;國家間暇之日孝宗皇帝規恢之念無一日忘¶
自符離未犍不復出師盖無機㑹之可乘&KR0004;非委置¶
而不問此君臣上下&KR0001;當痛心疾首是究是圖者也¶
欲皇陛下深詔大臣講求所以備邊自治者漢有汲¶
黯淮南為之寝謀則人材不可不儲唐有李勣突厥¶
<pb:KR4d0340_SBCK_145-11a>¶
不敢南犯則守&KR0005;不可不擇充國積榖破羗則屯田¶
不可不行晁錯募粟實塞則積貯不可不廣昔富弼¶
當仁宗朝衘命使虜既堅盟好方且拳拳以修政備¶
邊為言公有使燕録一&KR0195;紀金韃情状尤詳十一月¶
公奏言財賦散漫無統謂置縂計使一員視儀簽樞¶
宜擇禁從中諸暁財賦風力素著者居之是亦&KR0038;初¶
三司使之遺意也壬申二月除軍器監六月乞外&KR0024;¶
以便親養七月除西路提&KR0039;刑獄建臺兩朞五所浙¶
行部平&KR0072;决&KR0417;鋤擊强風采凛然甲戌八月除大理¶
少卿時憸人有為沽激好名之説以傾善&KR0011;者十一¶
<pb:KR4d0340_SBCK_145-11b>¶
月公論對謂人之才品難一多以疑似失之&KR0012;特者¶
&KR0002;崖異讜&KR0033;者&KR0002;陵訐老成者若遲鈍沉毅者若顧¶
望剛勁者若&KR0310;隘凡此疑似不可不察復論&KR0068;寺四¶
&KR0102;深中事情乙亥三月以越&KR0038;疾丐祠除知婺州尋¶
丁越國憂丁丑六月禫除十月令赴行在奏事首言¶
&KR0062;守大計謂蠭鑱者多&KR0127;舉玩愒者易苟安戰無必¶
勝之形守無可恃之勢同聲附和隨事輙変願如古¶
集議使人得盡言除祕書少監兼國史院編修官實¶
録院檢討官十二月兼權太常寺少卿戊寅正月除¶
太常少卿時科條䌓興或歸咎扵絶&KR0102;納降為宰執¶
<pb:KR4d0340_SBCK_145-12a>¶
言若論失計節目尤多使諸賢為之必不至是今當¶
一新規模持以堅忍庻幾事尚可為又奏記廟堂數¶
百言畧謂反顧根本固當舍&KR0062;而言守&KR0055;察流&KR0102;似¶
未免因守而為和昔之善謀國者立於萬死百敗之¶
地以成雋烈今日之事未至於不可復為何至銷鑠¶
慼縮而甘就下䇿乎都司或言今日甚得沈鐸季先¶
山東一項人力公曰向以納降為非今籍其力正論¶
終不可誣然此軍他日必難制要湏有一項勁兵以¶
控馭之後卒如公言六月兼吏部侍郎七月兼國子¶
祭酒時京尹方趨時好以沮士氣小司成因此去官¶
<pb:KR4d0340_SBCK_145-12b>¶
諸生空學岀廟堂欲以公鎮之公乞全小司成之去¶
懲府吏之罪然後拜命廟堂初難之公力争廟堂出¶
尹於外且勉諸生歸齋己卯二月除權吏部侍郎兼¶
中書舍人兼祭酒内帑第監司守貳&KR0010;額登虧中批¶
或遷官或削秩或展磨勘公言賞罰之權分於北司¶
末流之&KR0102;不可救矣為三説以繳還一謂内&KR0102;嵗入¶
巨萬累朝所積不知其機陛下儉約無妄費何為空¶
竭至此借曰外郡逋負亦帑吏受賂隱欺所致今捨¶
吏不問而先譴監司守貳人其謂何二謂天下財賦¶
悉有一定窠名逋慢乃為曠職供輸豈足言功但此¶
<pb:KR4d0340_SBCK_145-13a>¶
既開賞之不可勝賞不賞無以酬勞異時尚費處分三¶
謂賞罰之行當在中書今若悉由中出而中書但務¶
奉行豈盛世事時某人方睥睨兩池諸生欲舉幡攻¶
之其人祈公一言欵諸生公固拒某謀遂寝六月陞¶
兼同修國史實錄院同修撰三乞祠十一月除集¶
英殿修撰知建寕府以㱕庚辰十月改太平州辛巳¶
春虜犯蘄黄沿江戒嚴八月有旨以采石水軍聽守¶
臣節制措置公物色軍中積&KR0102;盡剗除之修戰艦造¶
戎器閲射藝旌旗壁壘精采一新有湏知一&KR0195;又别¶
剏防江新營以廂禁溢頭衣粮别募精鋭紀律視大¶
<pb:KR4d0340_SBCK_145-13b>¶
軍撥錢二十萬緍為防江庫以備賞激有條約一&KR0195;¶
壬午九月除煥章閣待制沿江制置使兼知建康府¶
江東撫使兼行宫留守公事公在當塗時&KR0010;旱潦皆¶
有一禱而&KR0063;至是江漲昌城郭公精祈而潦縮選官¶
吏視灾傷家賑給有差一如在當塗時具遣醫療疫¶
家至户到全活尤衆潦後苦飢&KR0036;廪乎糶又不足則¶
蠲税招販　無飢莩者以樽節錢十五萬緍為循環¶
糴本名曰平止公經畫閫事親至唐灣靖安閲習¶
舟師如采石軍以三十萬緍剏防江備用庫他&KR0001;興¶
修数十有事目一&KR0195;自淮出溢口何處&KR0036;源何處江¶
<pb:KR4d0340_SBCK_145-14a>¶
委官相視盡得南北要害每謂行伍中人財多為管¶
軍&KR0001;壓時時按行籍記遇朝廷乏使多以問皆得其¶
人京河帥許國憚山東降附之横欲耀兵誇之大合¶
諸軍閲山陽移文沿江制司調&KR0036;公答以千里赴敎¶
且當冬寒無故使士卒疲&KR0102;恐軍氣不張反為北人¶
&KR0001;輕復宻白扵朝不能止㑹久雪教閲之期屡展士¶
卒暴露胥怨而北軍疑其&KR0005;不利於巳卒致内變人¶
始服公逺慮公雖&KR0166;貴而自奉蕭然如老書生陪京¶
號佳麗地公以清約倡諸司未嘗有夸嬉之宴十月¶
除顯謨閣待制寳慶乙酉二月提舉安慶府真源萬¶
<pb:KR4d0340_SBCK_145-14b>¶
壽宫公憫鄉俗不舉子置局三&KR0001;各給錢米藥餌¶
又以火&KR0089;之俗近夷爲義阡四&KR0001;刻石表塋種松成¶
列旁爲厚俗庵守以僧買田贍之時宰與公同年常¶
言安得余景瞻来相助公聞之不皇安里居四載無¶
寒暄一字相忽專書問勞欲公出當事任公謝不能¶
紹定已丑除知潭州荆南路安撫使時諸峒反側事¶
變方&KR0068;公不敢辤九月開閫衡之酃縣沙甫峒郴之¶
桂東縣高垓峒相挻而起巳破酃縣犯茶陵公察致¶
㓂之由首罷黜貪雪吏檄諭禍福且奏調鄂兵以張¶
威聲沙甫㓂欲降未决憲司邀有㑹兵討捕之文㓂¶
<pb:KR4d0340_SBCK_145-15a>¶
愈驚疑公移書功力止憲不聽且設招格倍扵帥司¶
㓂愈玩侮復破資興時鄂兵未至㓂張甚公截留飛¶
虎戎兵數百守茶陵以属官王友莘留子邁董之又¶
調蘇洪飛往茶陵以死争險鄂兵適至諸&KR0005;連㨗沙¶
甫酋領詣行司東身㱕罪未高垓負固公遣鄂兵抵¶
耒陽扼其前檄王友莘留子邁以飛虎軍泊安仁掩¶
其後明年春高垓㓂相率赴軍前首降衡之常寕世¶
忠峒素有忿䦧内相攻縣令偏有所主遂犯省地公¶
撫定之且賑活酃安仁耒陽資興諸邑被㓂祸者安¶
仁浦陽富室閉糶有嘯聚强糴者公遣古靈寨官率¶
<pb:KR4d0340_SBCK_145-15b>¶
隅縂&KR0053;捕衡山之孫家原永興之大爻効顰蠭起公¶
立賞格布方略至&KR0111;寝食以次蕩平部内肅清全守¶
裒歛賈怨營卒失伍破吏家掠市肆公先劾貪守檄¶
前全倅王夢㢸攝郡除首乱者餘勿問一郡帖然詔¶
以夢㢸知郡事辛夘正月以平㓂功除寳謨閣&KR0033;學¶
士依舊任公每謂湖湘莾為盗區郴衡諸邑無城所¶
致請於資興縣稈子爻築城以捍高垓之㓂茶陵縣¶
築城以捍沙甫之㓂計費錢十萬緍米萬石願身任¶
其費不煩科降資興寕縣仍移縣殘煆改名就城多¶
陵茶古城基址猶存今但増築二城皆以辛卯九月¶
<pb:KR4d0340_SBCK_145-16a>¶
經始壬辰九月落成又謂城必有兵宜以飛龍二百¶
人戍茶陵一百人戌興寕别椿錢四萬緍以偹三年¶
劵食其地控扼兩峒咽喉郴衡諸邑可高枕而卧矣¶
郡有惠民倉前帥曽公從龍&KR0001;創豐歉不常寖虧舊¶
額公椿錢五萬緍創庫收其息以&KR0024;&KR0603;始至師旅飢¶
饉軍府赤立而公平酃㓂繕城池築險要防溪峒事¶
力沛然復以錢三十萬緍置備用庫為緩急之防新¶
建貢院&KR0019;舍亭臺之&KR0011;屢書不一書&KR0002;天雨鬼輸者¶
去日帑有餘積閲府縣版籍為下户畸零税代輸舊¶
委右選部餫虧二萬餘斛縲繫數十家公為償逋且¶
<pb:KR4d0340_SBCK_145-16b>¶
資其銓調皆泣拜而去公嘗自言叨守四郡非有生¶
財之術惟吏不得欺而無滲漏巳無苟取而不敢&KR0301;¶
費他人管蠡小智錐刀微勤必誇詡鋪説公於國有¶
大勲勞之其辤謙厚如此故詳著之端平元年正月¶
除敷文閣&KR0033;學士依舊任乞体致四月除華文閣學¶
士㳂海制置使兼知慶元府六月進封信安郡開國¶
侯再乞休致七月召赴行在公祈閑愈力除寶謨閣¶
學士提舉江州太平興國宫逾年十命陳公卓移書¶
問安否意向且除公兵書公在長沙積勞體中有微¶
恙然神明不衰屡上免櫝陳義慨然上嘉歎除煥章¶
<pb:KR4d0340_SBCK_145-17a>¶
閣學士依舊祠丙申十一月御筆&KR0118;工書累辤不&KR0098;¶
嘉&KR0265;丁酉夏杪疾七月戊寅晦呼子孫戒曰我與忠¶
肅世荷國恩清約無厚蓄汝等當强學繼志隨閲¶
遺表更数字釋筆定而薨享年七十有六上震悼特¶
授龍圖閣學士光祿大夫致仕贈開府儀同三司贈¶
䘏如儀龍㳺之余逺有世序曽祖鐸贈太師益國公¶
妣傅氏益國夫人祖繪贈太師蜀國公妣虞氏燕國¶
夫人父端禮特進左丞相贈太師封衛國公諡忠肅¶
妣葉氏越國夫人公娶徐氏先四十年卒繼應氏先¶
二十二年卒皆贈郡夫人子男四人道申道永早世¶
<pb:KR4d0340_SBCK_145-17b>¶
球奉議郎知潯州桂平縣先公六年卒璨某官孫男¶
三人垕某官垓承議郎添差通判紹興軍府事㮣登¶
仕郎早卒孫女一人朝散郎大理寺主簿王同祖其¶
婿也初公自卜&KR0089;扵忠肅公墓域之側石壁之原&KR0012;¶
璨以次年二月二十日奉柩安厝從治命也余惟¶
忠肅公紹&KR0265;顧命大臣援立寕考慶元相業其保全¶
定䇿國老平亭偽學禁錮功在社稷號為南渡名宰¶
公接緒言而&KR0019;心印其告吾君必曰任賢去邪其告¶
大臣必曰開誠布公其言財利必曰損上益下其語¶
和戰必曰斬使焚&KR0102;其論紀綱必曰不可使中人預¶
<pb:KR4d0340_SBCK_145-18a>¶
政令不可以中批行賞罰&KR0012;&KR0033;行一意終始持一説¶
立朝如陽城孔勘臨邊如羊祜杜預近世名卿&KR0005;捨¶
公指不多屈西山真公復齋陳公尤敬重公&KR0089;三十¶
一年而垓奉木公尤&KR0001;作行状請銘扵予予先¶
君昔與公同為樞&KR0122;情如好兄弟但姪不同耳某甫¶
㓂受教扵公先人棄諸&KR0012;時公方奉使畿内遣吏士¶
撫&KR0012;㜈使先君返骨首丘而一門百口生還故里者¶
公力也某終身不敢忘木石公亦余故人昔俱被遇¶
　穆陵同時為吏官為詞臣鄭樞載伯之薨某状其¶
行而木石公銘之今木石公状公之行而某銘之¶
<pb:KR4d0340_SBCK_145-18b>¶
不敢以荒落辤木石公&KR0001;已載者不復出也公所著¶
書有周易啓&KR0170;詩説略毛春秋大旨戴記序&KR0036;畧掖¶
坦&KR0011;藁肯堂賔談隨筆肯堂職業及雜記錄各&KR0002;千¶
&KR0195;藏於家銘曰本朝名公卿家庭俱貂蟬仲儀於文¶
正子頥扵忠宣東都事逺矣姑述近者焉福公有復¶
齋紫巖有南軒皆以于淑後豈惟翁拜前卓哉肯堂¶
公忠肅之嫡&KR0019;追懐慶元初隻手扶厦顚迓續天命¶
永矯揉國論徧色線用不盡一劵付象賢及霄宻輸¶
忠授&KR0207;勞籌邊平生仁義諌丹青累百篇居中每不¶
久去&KR0002;箭離&KR0076;防江垂四朞鎮湘亦六年念昔坐春¶
<pb:KR4d0340_SBCK_145-19a>¶
風琅琅聞雜言長慟悶一丘孰能起九原斯文属後¶
死雖耄猶勉旃幸與木石老附名石壁阡¶
後村先生大全集&KR0195;一百四十五¶
<pb:KR4d0340_SBCK_145-19b>¶
