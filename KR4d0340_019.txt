# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:47.396836
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0252-019後村先生大全集-卷第十九.
<pb:KR4d0340_SBCK_019-1a>¶
後村先生大全集卷第十九¶
　詩¶
　　和張秘丞燈夕韻四首¶
公承赤地饑荒後一念通天立致和永日庭中私謁¶
少豐年陌上醉人多更生昔忝陪藜杖臣甫今寕想¶
玉珂益郡樂歌何足擬要書善政續歸禾¶
　　二¶
牧守二期方奉計未期君已得民和不愁米送官倉¶
少但怪蓮開陸地多座客共霑眉夀酒厩人預戒早¶
朝珂諸公&KR0002;問龍鍾叟為説腰鎌自刈禾¶
<pb:KR4d0340_SBCK_019-1b>¶
　　三¶
君侯談笑該能事詩到元和字永和五夜縱逰聊與¶
衆一年更借不為多牙旗此際留宵鑰寳馬來春蹋¶
暁珂白髪老農相告語看燈歸去要栽禾(劉賔客有/寳馬鳴珂)¶
(蹋暁塵/之句)¶
　　四¶
頻年沴氣稀安業一旦仁風忽扇和野老説侯逰豫¶
少醉翁與客倡酬多一笻扶我蹣跚歩五馬輸君蹀¶
&KR0604;珂得雨下秧晴亦好舊冬猶有未鞭禾¶
　　挽鄭瑞州¶
<pb:KR4d0340_SBCK_019-2a>¶
召來未得久居中麾去安知尚不容虹卧雪濤懐舊¶
惠馬跑白日掩新封村邊宅昔鄰王翰冡上碑今愧¶
蔡邕緑樹青山摠無恙傷心杖履㫁過從¶
　　挽趙卿無垢二首¶
血衣尚在久乘邊入手功名費十年圯上一編非鬼¶
授晋陽三版以人全共祠石室思方切不畫雲臺命¶
使然玉樹堂堂如昨日安知冠劍隔重泉¶
　　二¶
自是妖星死諸葛非闗潦霧病文淵蒓鱸不復歸吳¶
矣琴鶴還如出蜀然賢有豐碑存峴首(余嘗為公/作開河碑)儉¶
<pb:KR4d0340_SBCK_019-2b>¶
無髙冡𧰼祁連東風一掬交逰淚吹向柯山宰樹邊¶
　　挽丘大卿二首廸吉¶
方喜遼天孤鶴返忽驚蔡嶺一牛鳴理官未遣儔三¶
后拙宦纔令至九卿盡翦雚莆潢弄息不&KR0504;薏苡粤¶
裝輕厚誣豈待他人雪自有尭言與辨明¶
　　二¶
武仲孝標皆已矣(劉傅/二公)可堪又奪到丘遲漢家卿將¶
今能幾洛社耆英在者誰作有道碑寕免愧過喬公¶
墓定何時春風自緑原頭草不管人間殄瘁悲¶
　　賦得牛駝各一首¶
<pb:KR4d0340_SBCK_019-3a>¶
以羊相易慙羊小與𧰼同稱笑𧰼&KR0127;碧草充腸隨意¶
飽黄鍾滿脰有時鳴力麤曽索寅人門骨朽難湔丑¶
座名空費景升芻與藁不如羸㹀尚堪耕¶
　　二¶
形模獰怪駭兒童技與黔驢大略同葱嶺䭾&KR0052;曽有¶
力岐陽載鼓竟無功效牽尚記隨班役(相傳閤門謂/排班有三難)¶
(一舉人二番/人三駱駝)健倒安知卧棘中莫信人言君背貴肉¶
鞍强似錦韀蒙¶
　　送林知録觀¶
除却留耕知已外其他蹊徑不曽鑽泉人浪自誇清¶
<pb:KR4d0340_SBCK_019-3b>¶
史氷氏安能動熱官一鶴隨身來去易匹雛無力挽¶
推難東風作意開桃杏且閟清薌待&KR0010;寒¶
　　送惠州弟¶
半竹分來豈不榮三荆拆散若為情莫云炎嶠非吾¶
土直為豐湖作此行交趾珠能令綬去鬰林石可壓¶
舟&KR0127;懸知觧印無南物留面歸看白髮兄¶
　　喜雨二首東張使君¶
一穟祥烟徹九闗六丁澒洞起泥蟠皆云端笏精䖍¶
際不覺翻飄&KR0388;蠁間侯念牧芻無德色僕尸香火有¶
慙顔分明喚得天公應清旦朱幡謝雨還¶
<pb:KR4d0340_SBCK_019-4a>¶
　　二¶
天人誰道不相闗方寸精誠極際蟠緑簡赤文宣讀¶
頃青秧白水立談間昔霑一溉猶衡慮今卜三登始¶
解顔野老放鋤相勞苦官租堪了債堪還¶
　　又和八首¶
莫信天髙虎守闗&KR0180;龍至此不容蟠須臾雨慰三農¶
望膚寸雲彌六合間愈謂勾龍功配社軻云后稷道¶
同顔老儒&KR0018;耒今無力也趂田丁種蒔還¶
　　二¶
今雨何人更叩闗庭花不掃竹根蟠論詩子美嚴公¶
<pb:KR4d0340_SBCK_019-4b>¶
際尚友長沮桀溺間只怕荷鋤傷地脉都忘載筆侍¶
天顔受&KR1185;幸在滕君國白酒黄鷄得往還¶
　　三¶
白首還鄉鐵鑄闗雲泥不復計飛蟠原田髙下雨三¶
日菴屋中分雲半間麻麥芃芃廽秀色茅柴薄薄暫¶
酡顔若非鈴閤詩筒至身在華胥的未還¶
　　四¶
老畏春寒𦂳閉闗群龍應笑一蛇蟠茒茨掩翳三家¶
聚桑柘依稀十&KR0341;間茇蔽芾棠公自愛食支離粟我¶
何顔人生安穏惟田舍歸晚猶勝死不還¶
<pb:KR4d0340_SBCK_019-5a>¶
　五¶
參透黃陳向上闗肯將風月乞&KR0045;蟠君才不忝圖書¶
府吾老安能筆硯間有鄙拙歌叩牛角無清平調動¶
龍顔暮年多被蒲輪賺豈獨申公罷遣還¶
　六¶
淺池&KR0189;榭不施闗一任蟇跳更蚓蟠儒墨是非憑&KR0083;¶
上隂晴變態騐窗間晨光可愛聊睎髪老相堪憎莫¶
鏡顔賴有詩中奎墨在絶勝疎傳橐金還¶
　　七¶
不識三君與八闗平生所敬獨肱蟠扶犂甘雨祥風¶
<pb:KR4d0340_SBCK_019-5b>¶
裏占籍廉泉譲水間聊伴漁翁歌欵乃且饒大子賦¶
孱顏村深隱隱聞簫鼓知是田家賽社還¶
　　八¶
免周柱史出函闗豈有根株可據蟠但見名刋黨碑¶
内可曽身在屬車間老尤怕血斤邉指春不能朱鏡¶
裏顏誰道先生渾&KR0180;去巾車檢校别村還¶
　　居厚弟示和詩復課十道¶
家事從今勿更闗山深林密且栖蟠白眉君秀閨門¶
内秃鬂余慙季孟間厚族肯分南舍阮亢宗何减北¶
州顔西山幸有薇堪採免被人驅去復還¶
<pb:KR4d0340_SBCK_019-6a>¶
　二¶
古書時務了無闗却悔胸中萬卷蟠尚可追陪漚鳥¶
社安能生死蠧魚間毀言自歎今銷骨戅草誰憐昔¶
犯顏聖主恩深臣命薄黃冠結褁季真還¶
　三¶
野處經時懶入闗放敎野蔓向&KR0551;蟠豈無求仲住鄰¶
曲僅有惠連來梦間架上書聊揩老眼暮前誓已白¶
慈顏山靈未可相嘲戯猶勝周顒去不還¶
　四¶
近傳鐵馬哨榆闗想見西南殺炁蟠常恐漏名青史¶
<pb:KR4d0340_SBCK_019-6b>¶
上不令効命白衣間本無髙論生叢謗虚過明時死¶
厚顏春水漸生天向暑寄聲速載帝羓還¶
　五¶
自與浮名了不闗騰空豈&KR0002;抱珠蟠浪云史學三劉¶
後敢道詩名二宋間青帝總然迴煖律蒼官安得有¶
韶顔日晡坐客俱辭去鹽酪城中買未還¶
　六¶
病夫豈有力翹闗腹憤胸竒漫結蟠昔臂靈旗窮塞¶
下今腰長鑱亂山間秫田易了淵明醉菊井難湔伯¶
始顏慙愧天魔呈伎倆老僧入定未曽還¶
<pb:KR4d0340_SBCK_019-7a>¶
　　七¶
脱身朝市惡機闗弓餌安能到伏蟠把似去梯置樓¶
上何如抱甕灌畦間有黄粱枕休圓夢無紫金丹可¶
駐顏&KR0033;入深山更深處時人莫呌孔賓還¶
　　八¶
病久溪堂鎮日闗潭空不復著蛟蟠斷無喝道來松¶
下旹有拏音到葦間上宰相書渾絶筆聞皇子報一¶
開顏出門應被盟鷗笑誰遣髙飛𢃄箭還¶
　　九¶
花深蘚合似禪闗千嵗榕根入水蟠方圡何須求海¶
<pb:KR4d0340_SBCK_019-7b>¶
上地仙元不離人間&KR0111;言已悟銅銘背卻老非干玉¶
錬顏客至未應愁酒盡少需便了巷沽還¶
　十¶
身如齊客脫秦闗逥首危途毒虺蟠宿昔立螭曽柱¶
下卽今叱犢且田間迂疎素不工桅貌老醜安能競¶
蕣顔自笑此翁猶矍鑠與雲俱出鳥俱還¶
　　寄方時父¶
憶騎竹馬已情親何况而今雪鬢新早日無金能結¶
客暮年有膩解汚人忝　品料余宜斥厭五侯鯖子¶
　貧已向楁隂添釣石儻來溪上伴&KR0183;綸¶
<pb:KR4d0340_SBCK_019-8a>¶
　用强甫蒙仲韻十首¶
病著經旬卧小齋一&KR1084;螢雪與誰偕季宣易尚資¶
漑茂叔書曾取壽涯(鶴林/寺僧)志苦白頭寕退惰論孤黄¶
吻競攻排兔園冊子俱拈起且放芙蓉月照懐¶
　二¶
絶無上足擔簦至僅有長&KR0161;荷鍤從乍可沙邊狎¶
鳥誰能池上送䕫龍入耆英社老能幾舉力田科¶
不逢翠管檀槽方迭奏未應考擊到編鐘¶
　三¶
不數浮溪與止齋網羅欲與巽巖偕極知浩博窺¶
<pb:KR4d0340_SBCK_019-8b>¶
固未肯輕浮學祐涯愧我孤根難樹立誤君初艸¶
編排藏山行世俱閑事莫把窮通累雅懐¶
　四¶
俊物終當騰&KR0191;去鈍根猶欲溯洄從鄰家東豈無¶
子小屋西堪住士龍擲筆不求佳傳伦署門怕與惡¶
賔逢山歌亦自諧音節莫管人嘲似啞鐘¶
　五¶
老病難持繡佛齋田翁泥欲與之偕鳳凰𣺌渺翔千¶
仞牛馬區區辨兩涯驥尾傳休勞附見蛾眉班不¶
推排得君小住為佳耳姑置閑談叙別懐¶
<pb:KR4d0340_SBCK_019-9a>¶
　六¶
久矣設羅無客至居然執簡尚予從微辭幸不遭陽¶
虎幾諌誰能諒觸龍竊曼倩桃無復味聞安期&KR0037;有¶
誰逢殘年飲啄隨縁遇能費支離粟幾鍾¶
　七¶
玉堂豈必勝茅齋誤得虚名與謗偕㳒吏淬磨真出¶
角先生度量莫窺涯謗書堪醜毋庸辨悶賦雖工未¶
易排己設葛㡡安菊枕投床不覺到無懐¶
　八¶
㓜磨銕硯翁同學晚捧銅槃客鮮從十二相寕分虎¶
<pb:KR4d0340_SBCK_019-9b>¶
䑕兩家子各判猪龍有時捫虱燈前話亦或騎鯨海¶
上逢自是老人眠睡少梦回原不為晨鐘¶
　九¶
己傍先廬敞便齋善和萬卷與君偕少時歲月眞馳¶
隙聖處工夫未涉涯海淺蓬萊疑可近雲深閭闔不¶
容排信書至老成何事有酒聊澆磊塊懐¶
　十¶
先生擬把衣冠挂穉子能操杖履從叔夜只堪伴魚¶
鳥子雲何至况蛇龍豹皮尚欲留名死雞肋安知與¶
怒逢老去自鳴還自止簣桴何敢間金鐘¶
<pb:KR4d0340_SBCK_019-10a>¶
　　　和季弟韻二十首¶
何處有禾三百&KR1185;芋區止在舍西邉室如蒙叟生虚¶
向詩賽唐人選極𤣥耐久不如常友石固窮未肯便¶
兄錢春情尤愜㸔花者却怕山田欠水泉¶
　　　二¶
古書隨讀已微茫時事間思欲發狂願保殘年同絳¶
老不貪來世作緇郎史饒西漢寕論晋詩止黄初不¶
及唐海濶天高孤鶴逺寄聲飛矢莫抽房¶
　　　三¶
放逐歸來老一&KR1185;舊巢囘首五雲邉固知七略慙臣¶
<pb:KR4d0340_SBCK_019-10b>¶
向誤把三長責子𤣥豈有侍郎留下榼亦無司業送¶
來錢豐年不怕相如渇處處人家酒似泉¶
　　　四¶
即今巾鏡歎蒼茫但&KR0116;書癡勝酒狂已怕詞頭趨坡¶
老更禁帖子累秦郎魯生競起為綿蕝邶俗誰能不¶
采唐自唱樵歌余季和免教人謗到君房¶
　　　五¶
秋輸急急了園&KR1185;生怕租瘢照水邉有客聳肩對摩¶
詰無人擁髻伴伶𤣥俗中安得逰仙枕世上原須使¶
鬼錢却笑贊皇歸不得崖州城北望平泉¶
<pb:KR4d0340_SBCK_019-11a>¶
　　　六¶
夢事&KR0158;頭墮渺茫松間梅半放清狂&KR0033;湏添竹成三¶
友不必栽槐待二&KR0048;老愛家山安畏壘早知世路險¶
瞿唐人間腥腐如何向莫怪靈均葺葯房¶
　　　七¶
雖與漁樵共受&KR1185;尚餘氣習雪螢邉故須堂下参輪¶
扁未可燈前罵鄭𤣥那有傳求千斛米更無策捄五¶
銖錢陳編老矣猶加勉鑿久安知不及泉¶
　　　八¶
蠡管安能測混茫楚狂敢道國人狂似聞函谷逐秦¶
<pb:KR4d0340_SBCK_019-11b>¶
客恰見初筵笑郭郎壯志不如乘下洿微辭何足諷¶
高唐入山未即無鄰伴書室旁邉著鶴房¶
　　　九¶
去國為農混里㕓故書抛向短檠邉䑓卿&KR0232;壁猶温¶
孟夷甫排墻始悔𤣥送老只消營藁塟買春不過費¶
榆錢枯腸欲汲無涓滴誰道先生萬斛泉¶
　　　十¶
天海憑高两杳茫豈無容地着吾狂俗人不慣呼聱¶
叟明主何曽罪寢&KR0048;耕富春山能重漢𨼆王官谷未¶
忘唐自嫌老病疎溪墅只靠鄰僧守竹房¶
<pb:KR4d0340_SBCK_019-12a>¶
　　　十一¶
栖山畢竟勝居㕓投老柴門古道邉儋死更無人守¶
墨雄存已有客嘲𤣥鴟夷腹大常盛酒麈尾談清絶¶
口錢掛起桔橰能㡬日田間軋軋又機泉¶
　　　十二¶
群書煙海&KR0365;彌茫一念毫釐判聖狂煽&KR0194;艷詩多狎¶
客漏名直筆㡬牙&KR0048;同時待詔餘枚叟何處山人似¶
李唐老矣自籌身世事不將卦氣問京房¶
　　　十三¶
不管開阡與税㕓自鋤瓜芋小溪邉向來一鶚謾薦¶
<pb:KR4d0340_SBCK_019-12b>¶
禰它日隻雞誰誄𤣥埋骨要鄰高士塜買山莫費故¶
人錢舍旁苔井尤宜茗何必人間第一泉¶
　　　十四¶
幾欲乘桴泛淼茫世間詎着次公狂幸無珠可分房¶
老安得錢堪遺窟郎直筆今誰書漢晋魏冠昔謾講¶
虞唐那知谿上垂綸叟曽導龍綃輦出房¶
　　　十五¶
小𨼆山林大𨼆㕓市塵吹不到書邉知他孟喜傳誰¶
易僅一侯芭受我𤣥古有飰牛仍扣角世無騎鶴又¶
腰錢溪光門外清如鏡莫遣胡公涴菊泉¶
<pb:KR4d0340_SBCK_019-13a>¶
　　　十六¶
且耕閒曠釣迷茫風月佳時亦放狂辟榖久從赤松¶
子對花㡬換紫薇郎王何變晋為東晋郊島催唐入¶
季唐此事故須商榷在鐵檠未可厭山房¶
　　　十七¶
村有數家無百㕓小軒送目到鴻邉青牛曽動半空¶
紫白鳳端為一卷𤣥上世架籖猶萬軸太平斗米只¶
三錢課童更渫墻西井擬學蘇仙賦乳泉¶
　　　十八¶
倘來事已付茫茫朝野皆知故態狂視草偶曽稱學¶
<pb:KR4d0340_SBCK_019-13b>¶
士㸔花未了失臺郎賈生作賦先&KR0045;馬屈子分騷與¶
景唐絕筆且宜高束起要賡黄鵠和芝房¶
　　　十九¶
荒村隨分有區㕓不在花邉即水邉甚懶安能詩詠¶
史已歸不復賦思𤣥提壺聲好行沽酒撲滿身災坐¶
貯錢㨂箇名山藏㫁藁莫教望氣識龍泉¶
　　　二十¶
帆近蓬萊忽浩茫歸来散𩬊且陽狂昔陪上帝圗書¶
府今作清都山水郎子美愁來曽呌舜退之老去獨¶
鳴唐商歌滿屋如金石絕勝簫聲出洞房¶
<pb:KR4d0340_SBCK_019-14a>¶
　　　三日喜雨呈張守¶
方寸&KR0104;勤匝四封兵厨不㸑鮮懽悰青苗暫閣農加¶
額朱表親題帝動容便着蓑衣駕秧馬莫投錢簡起¶
湫龍&KR0022;人喚作張侯雨三日油雲潑墨濃¶
　　　又和六首¶
浹日甘霖徧履封懸知蒼昊鑒丹悰蔬腸賢牧通齋¶
禁菜色愚民有喜容鬻馬余猶堪買犢刑鵝公不更¶
祠龍去年恨殺茅柴薄慙愧而今琥珀濃¶
　　　二¶
四山猶被亂雲封卧聼檐聲洗病悰焦榖萌芽非爾¶
<pb:KR4d0340_SBCK_019-14b>¶
力晚花膏沐為誰容水田𣺌𣺌飛雙鷺暘谷徐徐起¶
六龍莫道農家無供悵抶踈遶屋緑隂濃¶
　　　三¶
曽抗歸田䟽㡬封天高殊未察微悰時人今雨誰相¶
過地主春風獨見容取友肯遺沮桀溺論功不下棄¶
勾龍眉間黄色元無事因拆詩筒一㸃濃¶
　　　四¶
鄉縣俱叨析爵對弟兄麾節媿慆悰(余與居厚弟/俱開國蒲田)腐紅¶
有兆寛枵腹新淥無端照醜容青草池荒休去蟈黄¶
梅雨歇近分龍即今諸老調元手野叟間愁浪自濃¶
<pb:KR4d0340_SBCK_019-15a>¶
　　　五¶
薫薔薇水啓函封妙語端能破悶悰自請把麾行雅¶
志渠能腰扇鄣羞容居然雄狡伏麟鳳何止傑魁如¶
虎龍致了豐年歸未晚西來詔墨似鴉濃¶
　　　六¶
昨聞英㫁有烹封澤畔纍臣抱寸悰巧智不如葵衞¶
足曲蟠誰與木為容祠官失職慙虚蠧野老無知禱¶
象龍欲上高樓瞻魏闕亂山千叠暮雲濃¶
　　　挽王禮部二首¶
留滯身猶健招延鬢已皤竟無金實橐虚有錦為窠¶
<pb:KR4d0340_SBCK_019-15b>¶
貂角傳空響蛾眉妒漸多向來真率伴囘首半消磨¶
　　　二¶
曲學多希世方穿竟忤時麈談巾墊角燕處案齊眉¶
峙鵠非常秀離鸞得許悲殘年有何樂偏作故人詩¶
　　　居厚弟詩將活鹿壽余次韻一首¶
從獵曽陪漢建章肄歌遣壽魯靈光山林放去全渠¶
性町疃歸來𫉬此祥&KR0077;笑績皮資少府底須折角向¶
朝堂殘年不作蕉中夢得丧冥心付一觴¶
　　　送方蒙中赴辟二首¶
誰云逢掖不知兵一士居然繫重&KR0127;往昔下愚融鐵¶
<pb:KR4d0340_SBCK_019-16a>¶
鏁即今上聖倚金城可憐蔣子開三逕又被烏公奪¶
二生旋作凱歌馳露布殘年猶擬㸔昇平¶
　　　二¶
聖君羔鴈逺相求去去榆闗廹盛秋應念霜寒履中¶
野定分月色照鄜州畫江謀拙難言智出塞詩豪不¶
惹愁&KR0077;笑&KR0350;輪觀井者一生過計更&KR0059;憂¶
　　　贈高効士¶
季咸莫測壺丘子詹尹安知屈大夫老子即今無可¶
奈問君活得㡬年無¶
　　　逹摩渡蘆圗¶
<pb:KR4d0340_SBCK_019-16b>¶
長嘯生風白浪起高桅千尺如折箠佛狸百萬不敢¶
渡師跣雙髐&KR0191;一葦視魯叟桴差簡㨗比博望槎尤¶
俶詭豈小兒女狡獪然亦大神通游戯爾老胡西來¶
紛文字遍東西旦撒種子塔藏共禮熊耳骨壁觀誰¶
得少林髓吾聞至人未嘗死&KR0010;晚翩翩携隻履學人¶
其如初祖何應身已度葱嶺矣¶
　　　送張守秘丞二首¶
斗壘那堪數旱飢君侯苦節未為非賓筵雖畫何嘗¶
　雩禱於天且不違&KR0010;儉粟輸倉氏少郡貧餉入洛¶
陽稀老農夾道攀轅歎作麽携琴載鶴歸¶
<pb:KR4d0340_SBCK_019-17a>¶
　　二¶
向來&KR0010;月半投閑莫歎朝朝苜蓿槃身後芬芳聊自¶
誑眼前腥腐飽曾餐蟲雞一笑何須較魚鳥相疎恐¶
被彈清議自為儒者設未應覊束老黄冠¶
　　再和¶
借屋城中又一春桃符萬口説清新向來曾上慶歴¶
頌老去甘為元祜人健論真堪驚諂子固窮不肯媚¶
錢神吾評此士西塘比後進紛紛謾效顰¶
　　二¶
與君未得便安閑邉警偏能惱㵎槃草地&KR0037;紅猶索¶
<pb:KR4d0340_SBCK_019-17b>¶
鬭田家稻白可䏻餐誰將鐵綆横江鎖莫靠琵琶出¶
塞弹處䖏衝梯樓上舞不應諸老自巍冠¶
　　三和¶
主聖時清萬宇青禽魚花草各懐新如何丹鳳樓中¶
手未作金雞竿下人家有寕馨堪跨竈嚢無阿堵可¶
通神客談江北狼煙息暫展雙眉不用顰¶
　　二¶
廚人無職主君閑春日惟供菜滿盤山下鴟肥聊共¶
飽堂中羊美得常餐徧嘗憂患肱三折已過光隂指¶
一弹老去有巾宜漉酒笑他楚客切雲冠¶
<pb:KR4d0340_SBCK_019-18a>¶
　　丁酉重九日㝛順昌𡵯雲閣絶句七首呈味道¶
　　　明府¶
傍邑曾爲刼火塵獨茲猶是太平民兒時所歴經三¶
紀便喚溪山作故人¶
　　二¶
老子癡頑耐逺遊平生腹不貯閑愁今年天錫登髙¶
地身在雲峰最上頭¶
　　三¶
小休綠樹濯清泉垢盡身輕意欲仙豈必魯儒知此¶
樂舞雩風止在溪邉¶
<pb:KR4d0340_SBCK_019-18b>¶
　　四¶
九月南州菊未黃芙蓉&KR0145;次獻新妝不妨折&KR0145;繁紅¶
插四海皆知兩髩霜¶
　　五¶
只了年年作逐臣衣冠繿縷面埃塵偶逢令尹留連¶
我不畏狂生㸃涴人¶
　　六¶
先倩清風埽水軒更呼流月照金樽定知明府歸侵¶
夜縣郭留燈未閉門¶
　　七¶
<pb:KR4d0340_SBCK_019-19a>¶
　　　緑珠¶
畏死仕新室輕生謝季倫細評投閣者大媿墜樓人¶
　　　蔡奴¶
帝令工冩貌相諷尹加笞且賞折枝杏休嘲有靨枝¶
<pb:KR4d0340_SBCK_019-19b>¶
¶
後村先生大全集卷第十九¶
