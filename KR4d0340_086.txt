# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.459791
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 86
#+PROPERTY: FILE SB04n0252-086後村先生大全集-卷第八十六.
<pb:KR4d0340_SBCK_086-1a>¶
後村先生大全集八十六¶
　進故事(丙午九月二十)¶
吕太后時諸吕擅權欲危劉氏右丞相陳平患之力¶
不能争嘗燕居深念陸賈往直入坐曰何念深也平¶
曰生揣我何念賈曰不過患諸吕耳陳平曰然為之¶
奈何賈曰天下安注意相天下危注意將將相和則¶
士豫附士豫附天下雖有变則權不分椎不分為社稷¶
計在兩君掌握耳君何不交驩大尉平用其計兩人¶
深相結呂氏謀益壊(出陸賈傳)¶
(臣)按是時劉氏之危甚矣賈為平勃謀冝有竒䇿¶
<pb:KR4d0340_SBCK_086-1b>¶
　　而其言不過曰將相和則士豫附士豫附天下雖有¶
　　變則權不分而已以漢書考之平勃未嘗有不和¶
　　之事其必同欲安劉同欲誅吕而賈之言如此豈¶
　　非當時將相亦嘗有小扞格未通之情歟大臣之¶
　　情未通則小臣&KR0026;望莫敢親附姦人窺伺隂圖權¶
　　柄賈以一言通之二人者亦幡然相結吕氏固在¶
　　掌握中矣豈惟平勃哉臣稽之前代至於本朝種¶
　　蠡共國而越覇亷藺相下而趙重丙魏同心而漢¶
　　中興李郭相勉而唐再造吕范懽而夏𦍑臣趙張¶
　　睦而劉麟走皆將相和之驗也若夫外有飄忽震¶
<pb:KR4d0340_SBCK_086-2a>¶
　　震蕩之暴虜旁有睥睨憤毒之姦臣於斯時也居¶
　　弼諧之地任安危之貴均受主眷各&KR0018;人望本無吕¶
　　范之𨻶素有趙張之好於圖事揆策之際又䏻降¶
　　心以求至當之論通情以泯異同之迹使覘國者¶
　　曰江左君臣輯睦未可啚也則外&KR0104;内患庶乎可¶
　　銷弭矣¶
　　　丙午十二月&KR0004;六¶
　紹興元年秦檜拜右相二年罷為&KR0026;文殿學士奉祠¶
　上召翰林學士綦崈礼曰檜言南人歸南北人歸北¶
　朕是北人將安歸又曰檜自言使臣為相可聳動天¶
<pb:KR4d0340_SBCK_086-2b>¶
　下令無聞焉又&KR0904;御筆付崈礼曰檜不知治体信任¶
　非人人心大摇怨讟載路崈礼以聖語著之訓詞尋¶
　以殿中侍御史黄龜年累䟽奪職又詔以親礼及檜¶
　罪布告中外五年檜復資政殿大學士六年復&KR0026;文¶
　殿學士知温州改知紹興府檜乞暫奏事入見除醴¶
　泉&KR0026;使兼侍讀俄令權赴尚書省治事七年除樞宻¶
　使八年拜右相兼樞宻使九年左相趙鼎罷十一年¶
　韓世忠張俊岳飛罷兵柄飛坐誅檜拜左相十二年¶
　拜太師二十五年檜薨(出實録及檜傳)¶
　　臣㳟惟髙宗皇帝聦明聖武侔徳周宣漢光中興¶
<pb:KR4d0340_SBCK_086-3a>¶
　　之英主也&KR0004;罷檜相明斥其罪形之親札載之訓¶
　　辭榜之朝堂又奪其職名天下謂檜不復用矣後¶
　　五年再入又二年再相在位十九年然後死臣按¶
　　遷蹕錢塘本趙鼎之謀也時和議已有萌矣向使¶
　　鼎與諸賢主謀於内諸名將宣力於外必不專恃¶
　　和雖和必不至於甚卑屈於是檜用計逐鼎挾虜¶
　　目重髙宗始欲和約之堅舉國以聴然大柄一失¶
　　不可復收甚眷鼎浚而鼎浚不得不貶甚眷世忠¶
　　俊而世忠俊不得不罷甚眷飛而飛不得不誅甚¶
　　惡熺而熺為執政一時名臣如李光王庶曾開晏¶
<pb:KR4d0340_SBCK_086-3b>¶
　　亨復李彌遜胡寅張九成胡銓諸人或過海或投¶
　　荒或老死山林專&KR0082;除人望以𣲖主𫝑此猶可也¶
　　其甚者隂懐異志撼摇普安雖至尊亦有靴中匕¶
　　首之防甚矣姦臣之可畏哉其既退也必有術自¶
　　通以媒復進其後進也必有術自固而不復退謀¶
　　伏於既退之時禍烈於復進之後臣於檜之始末¶
　　有感焉若夫無檜之功有檜之罪以一身𢧐九州¶
　　四海之公議要領𫉬全毫毛無傷其姦慝之状不¶
　　形之親札不載之訓辭不搒之朝堂不付出諌官¶
　　御史論䟽不削奪他日安知不如檜之覆出乎惟¶
<pb:KR4d0340_SBCK_086-4a>¶
　　聖主留意¶
　　　　辛亥六月九日¶
　杜衍為相尤栁絶僥倖凢内降與思澤者一切不與¶
　每積至十&KR0190;則封還之或詰責其人上謂歐陽脩曰¶
　外人知杜衍封還内降耶吾居禁中每以杜衍不可¶
　告之而止者多於所封還也其助我多矣(出國史杜/衍本傳)¶
　　臣按内降非盛世事也詩詠后妃以無私謁為賢¶
　　桑林禱旱以婦謁盛自責盖自昔未嘗無是事但¶
　　古先哲王理慾明界限𫿞能防其㣲杜其漸爾降¶
　　及叔季非惟不能防杜又且開扄破鐍以導其業¶
<pb:KR4d0340_SBCK_086-4b>¶
　　　西園賣官斜封墨敕至今遺&KR0424;故諸葛亮有合宫¶
　　　府為一體之論唐人有不經鳯閣鵉臺何名為敕¶
　　　之歎惟我朝家法最善雖一熏籠之㣲必由朝廷¶
　　　出令列聖相承莫之有改其後老蔡用事患同列¶
　　　異議始請細札以行之&KR0004;猶處分大事既而俯及¶
　　　細㣲後不勝多至使小臣楊球張&KR0024;代書謂之東¶
　　　廊御筆汔成禍乱臣嘗窃論祖宗盛時内降絶少¶
　　　間出一二則有論列者有繳駁者有執奏者誨純¶
　　　仁䓁寕謫而不以濮議為是茂良必大寕去而不¶
　　　與两知閣並立衍寕罷而不肯求容權倖之間此¶
<pb:KR4d0340_SBCK_086-5a>¶
　　所以為極治之朝也臣采之輿言謂邇日蹊隧傍¶
　　啓廟堂積輕中外除授間有不由大臣啓擬近臣¶
　　薦進者𩔰仕率貴游之子專城多恩澤之侯畿郡¶
　　調守上煩震断小臣改秩或出中批既累至公亦¶
　　傷大体求者與者奉行者皆以為常不以為異遂¶
　　使天下之人以誨純仁茂良必大之事責望有司¶
　　以衍之事責望大臣以仁宗禁中之語責望¶
　　明主臣窃以為陛下君臣惜之本朝名相多矣惟¶
　　衍號為能郤内降者豈有他道哉(臣)嘗考之其拜¶
　　也在慶歴四年九月其免也在眀年正月當國僅¶
<pb:KR4d0340_SBCK_086-5b>¶
　　三数月噫此衍之所以䏻直道而行乎臣故謂小¶
　　臣能以去就為輕雖大事可論大臣能以去就為¶
　　䡖雖内降可執横恩可寢人主能以朝廷紀綱為¶
　　重貴近干請為䡖則堂陛尊而命令肅矣惟¶
　　陛下留神¶
　　　　辛亥七月&KR0004;十日¶
　乾徳四年上宴紫雲樓謂趙普等曰下愚之民不分¶
　菽麥若藩侯不為撫飬務行苛虐朕断不容之(出長/編)¶
　紹興二十五年御批孟忠厚宫&KR0026;奉朝請魏良臣奏¶
　忠厚戚里中最賢上曰朕深不欲以外戚任朝廷之¶
<pb:KR4d0340_SBCK_086-6a>¶
　事萬一有過治之則傷恩釋之則廢法但可加以爵¶
　禄奉祠(出髙宗聖政)¶
　　臣恭惟藝祖皇帝以神武削平僣偽六合一家乃¶
　　漢祖思猛士守四方之日而乾徳之宴顧以藩侯¶
　　不能撫飬愚民為&KR0104;識者謂本朝國祚靈長民心¶
　　固結皆紫雲樓数語有以基之陛下視&KR0022;選侯尤¶
　　不輕𢌿偏州小壘亦必朝辭豈不&KR0082;得良二千石¶
　　與之共理乎朝家調守不過两塗一曰才望二曰¶
　資格如其當得孰不謂宜茍二者之俱無忽一朝¶
　　而濫予游談聚議寕免紛紛曰某戚畹家也曰某¶
<pb:KR4d0340_SBCK_086-6b>¶
　　貴介子也&KR0379;齒仕版郎登鵷序甫踰弱冠已佩虎¶
　　符至有大馮去小馮代者昔人以四十專城為榮¶
　　今不待四十矣雖重侯累將之家固多英妙然牧¶
　　人御衆之任必属老成臣嘗為郎銓部見年未三¶
　　十人不許注三萬貫&KR0163;務郡&KR0009;重於場務多矣柰¶
　　何以千里之赤子付之四姓之小侯乎士大夫除¶
　　在朝清望官外必二考宰邑两任佐州&KR0010;月推移¶
　　蒼顔白髪乃敢請麾幸而得之率三数人共守一¶
　　闕遥指𤓰熟如俟河清凢江浙近裏稍可屈指之¶
　　郡昔以待近臣之均佚名流之&KR0024;外庶僚之賢勞¶
<pb:KR4d0340_SBCK_086-7a>¶
　　者今多以處左戚勲閱世胄争趍便安寒門素族¶
　　甘就遐逺風憲紀綱之地間有論執除權臨遣之¶
　　際終難幹回臣謂乾德四年之詔萬世人主擇藩¶
　　侯之法也紹興二十五年之詔萬世人主待外戚¶
　　之法也陛下各書一通置之座右則岳牧之選不¶
　　及私昵勛戚之恩有所限止矣臣謂陛下天性至¶
　　仁已予者不可奪継是勿予可也已遣者不可返¶
　　継是勿遣可也許大臣争執有司論駁可也昔者¶
　　棸蹶番楀並列膴仕而周袞許史丁傳稍有聲問¶
　　而漢㣲獨本朝戚畹謙下損挹異於前代盖祖宗¶
<pb:KR4d0340_SBCK_086-7b>¶
# SB1_1309-099.png
# page missing
<pb:KR4d0340_SBCK_086-7b>¶
　　儒者大㫖此其所以異於漢也熈寕改法&KR0004;猶用¶
　　程顥蘇轍為官属其後薛向吳居厚之徒始進於¶
　　是司馬光得政内擢李常為版書外擢鮮于侁為¶
　　漕以救其弊　元祐相業第一義也臣謂國家此¶
　　一氣脉宜迓續不宜間断宜培養不宜椓伐顧今¶
　　天下兵不可汰官不可省郊廟之礼不可闕掖庭¶
　　之用不可㑹(臣)非敢立髙虚之論直以理財為非¶
　　也昔之理財者搉抑富啇臣賈之盗利&KR0096;者爾逐¶
　　什一以養口體者不問也削弱豪家大姓之侵細¶
　　民者爾營斗升以育妻子者不問也天地所産¶
<pb:KR4d0340_SBCK_086-8a>¶
　　海之魚鹽薮之薪蒸漆枲&KR0093;紵之百貨械噐陶冶¶
　　之一藝盖販夫販婦園夫紅女所資以爲命者茍¶
　　操幹之無遺則歎愁之寕免漢筭緡錢下逮末¶
　　作之人唐爲宫市害及鬻樵之夫治世氣象不宜¶
　　如此向也榷酤摧契信有遺利今囊括殆盡弓張¶
　　未弛倅失利源邑困繭&KR0093;之取邑無生意民受池¶
　　魚之殃治世氣象不宜如此議者排之愈力執事¶
　　者持之愈堅踵漢庭塩鑯論之弊失先朝前軰儒¶
　　臣治賦之意麟趾之澤息蠆尾之謗興將安取此¶
　　臣&KR0026;今日事𫝑損上未易言也酌中制以取之足矣¶
<pb:KR4d0340_SBCK_086-8b>¶
　&KR0073;民未易言也損未利以還之足矣昔陳恕今三司吏¶
　各條茶法第為三等曰上者取利太深可行之商賈¶
　　不可行之朝廷吾用其中者真計臣之心也王旦¶
　遣漕臣曰朝廷榷利至矣真大臣之言也惟　陛¶
　　下詔廟堂省府亟圖之¶
　　　　辛亥閏月&KR0004;一日¶
　石虎死蔡謨曰胡㓕實為大慶然度徳量力非時賢¶
　所及商浩北伐王羲之曰區區江左營綜如此識者¶
　寒心桓温謀遷洛孫綽曰趋死之憂促返舊之樂賖¶
(出晋/書)¶
<pb:KR4d0340_SBCK_086-9a>¶
　　&KR0060;惟居重御輕者安虚内事外者危胡運&KR0230;衰士¶
　　氣稍振荊甲擣虚重闢土疆蜀兵攻堅大獻俘馘¶
　　向也我師畏韃如虎今遂能&KR0221;裼而暴下車而搏¶
　　雖未遽收卞荘子之功然亦頗奮馮婦之勇矣此¶
　　皆陛下廟謨惟略長駕逺馭所致如聞閫臣忠憤¶
　　激𤼵荆紐一勝蜀謀再舉識者&KR0104;之臣觀晋人畫¶
　　江自守精兵名將往往分布沿流重鎮如庾翌在¶
　　襄陽陶侃在武昌禇衰在京口元温在姑熟之𩔗¶
　　故昔人有長江千里如人七尺之軀䕶風寒者不¶
　　過数處之喻而自江以北之地則付之祖逖劉琨¶
<pb:KR4d0340_SBCK_086-9b>¶
　　輩使自&KR0416;理琨握&KR0432;拳守并逖以素隊千人布三千¶
　　匹渡江不給鎧仗晋人能量事力權&KR0127;重如此偏¶
　　安一隅而不害其立國非偶然也今之閫臣握兵¶
　　柄操利權朝家又抽摘科降以助之適值目前之¶
　　静遂有分表之經營比之晋人則似&KR0127;堂奥而重¶
　　極邊虚根本而事逺略臣不敢援引前古姑以近¶
　　事言之趙范欲圖唐鄧唐鄧不可得而&KR0037;陽先失於是¶
　　安隨郢復均房之境皆為丘墟趙彦　欲圖秦鞏¶
　　秦鞏不可得而劔闗不守五十四州蕩覆豈非外重¶
　　而不能御内虚而無以守其勢必至此歟臣&KR0060;私¶
<pb:KR4d0340_SBCK_086-10a>¶
　憂遇計謂江陵重然後可以援襄樊重慶實然後可¶
　以圖漢中范與彦呐即吾龜鑑矣蔡謨王羲之孫¶
　綽之言盖英雄豪傑之所誚侮以爲怯懦者然自¶
　晋至今欲保守金甌使之無缺者終不能易此論¶
　也惟陛下詔閫臣熟籌之¶
　　　辛酉正月二十八日¶
李錡誅憲宗將輩取其貲李綘與裴垍諌曰錡僣侈¶
誅求六州之人怨入骨髓願以其財賜本道代貧民¶
租稅制可(出唐書/李綘傳)¶
(臣)&KR0060;惟蠧天下之財莫如兵黼貫開邊以太平全¶
<pb:KR4d0340_SBCK_086-10b>¶
　　盛之事力不能供億燕山一路至於科天下免夫錢¶
　　以助之而猶不足嵩之建督有二稅&KR0096;借三分之令¶
　　公然取之於民今兵帑不觧数十年於此矣陛下¶
　　至仁不忍加賦先是稍進大吏乾没之賦𫝑家悖¶
　　入之貨而别儲之或者疑焉及狂猘南吠危機交¶
　　急羽檄召天下兵何啻数十萬百費蝟毛而起陛¶
　　下慨然輦别儲金帛以誓衆犒師民間晏然不知¶
　　有兵臣時在田里始悟陛下前日之積所以備今¶
　　日之散聖慮逺矣及来京師目擊近事今日賜¶
　　軍民雪寒錢也明日復賜也又明日詔發常平賑¶
<pb:KR4d0340_SBCK_086-11a>¶
　　饑也其大者如以髙鑄三十餘萬緡之屋賜有功¶
　　將帥出奉宸御㽵付外庭處捄焚拯溺之𫝑而行¶
　　損上益下之事真可以服人心而永天命矣然邊¶
　　宿重戌國無餘力可以服損上之舉不可行也剥¶
　　下之政不可行也惟有馭貪之奪可以少助國¶
　　計臣猶記嘉定初命殿中侍御史黄疇&KR0002;户部侍¶
　　&KR0048;沈詵㑹簿録諸權姦家貲得九百一十三萬没¶
　　官産得七十一萬號曰安邊所其後日以增廣至今¶
　　猶頼其用臣謂陛下當法寕考以前後簿録諸大¶
　　姦𧷢家貲田産别為景定安邉所詔大臣提其綱近臣¶
<pb:KR4d0340_SBCK_086-11b>¶
　　治其目㑹錢粟各若干緡觧錢𦔳糶本粟&KR0024;和糴¶
　　以臣所聞圩田之入已厚若益以御㽵又益以所¶
　　積糴本未論他路如淅右&KR0010;糴百萬幾可以减半¶
　　矣唐憲宗尚能納李綘之言以李錡家財代六州¶
　　租賦而成中興之業以陛下之英明儻采臣䇿所¶
　　失者毫末所得者億兆人之懽心所延者千萬世¶
　　之基祚此陸䞇所謂散小儲成大儲指小寳固大¶
　　寳之説亦寕考之已行嘉定之近事也惟¶
　　陛下留神取　進止¶
　　　　辛酉三月十八日¶
<pb:KR4d0340_SBCK_086-12a>¶
　乾道二年鄂州都統制趙撙根刷告勑宣劄綾&KR0083;文¶
　帖共三萬五千九百餘件繳申朝廷毀抹謂宜優賞¶
　詔以撙為龍神衞四廂都指揮(出孝宗寔録)¶
　　臣端平初以樞掾兼侍右郎官&KR0060;見本選小使臣¶
　　凡一萬三千九百餘人臣因奏對尚患其冗白首重¶
　　來蒙恩攝貳夏卿每坐曹據案書押副尉以下文¶
　　帖不知其幾千萬&KR0083;由此推之大小使臣之給告¶
　　身綾&KR0083;者又不知其幾也南渡初諸大將軍中有¶
　　所謂武功隊謂一隊之人皆武功&KR0048;大夫非髙爵¶
　　厚禄無以得人之死力况此一資半級豈容靳惜¶
<pb:KR4d0340_SBCK_086-12b>¶
　　第&KR0024;授既多稽考實難至有以十年前&KR0024;帖欲脱¶
　　漏差注者頼郎官趙必普精眀察知頂冐毁抹二帖¶
　　又以此一事推之所謂頂冐脫漏者無窮也司之¶
　　所𤼵摘者不過一二&KR0002;捧土以塞江河等為亡益¶
　　臣謂𢧐士損軀赴敵廪禄終身未足酬勞若其身¶
　　已歿而&KR0024;授帖牒轉入他人之手為國耗蠧無時¶
　　而已豈不甚可痛哉臣愚見謂一軍之中某為真立¶
　　功人某為頂冐人惟主帥尤知其詳今諸大將豈¶
　　無賢如趙墫者當時鄂注渚一軍所刷至三萬五¶
　　千餘仲陛下何不以此事下詔風厲請大將使各¶
<pb:KR4d0340_SBCK_086-13a>¶
　刷具所掌尺籍伍符中事故人姓名拘其告劄牒¶
　帖繳申朝廷以討軍實以省兵餉俟諸處申到取¶
　其根刷多者法考廟賞趙墫家法使有所勸其奉¶
　詔不謹或差功六級者用文帝罰魏尚故事使有¶
　所徴以副陛下綜核名實之意取　進止¶
後村先生大全集卷之八十六　一¶
