# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:53.063808
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 140
#+PROPERTY: FILE SB04n0252-140後村先生大全集-卷第一百四十.
<pb:KR4d0340_SBCK_140-1a>¶
後村先生大全集卷之百四十¶
　祭文¶
　　洪伯魯尚書¶
嗚呼韓吕遠矣家學世德繼者誰歟惟公一門塤篪¶
迭吹喬梓相扶出其毫芒詞垣封駁文德播敷衡尺¶
裁量所未及者從旁吹嘘𪔂味酸鹹有不齊者居中¶
調娛其進爲也世道休明鳳至韶作其退處也吾黨¶
寂寞珠去崖枯身雖𪔂貴而不少腴龜吸鶴軀以骨¶
法言具夀者相亦列仙癯意公復出超秉事事樞逺¶
猷訏謨北風吹訃聞之驚呼心折涕濡豈天不弔將¶
<pb:KR4d0340_SBCK_140-1b>¶
民無禄抑天也夫昔忝末交我如頑礦視公瑾瑜公¶
曰後村吾翁之客志念勤渠辛亥傷弓一　十朞浮¶
沉里閭庚申段絃公扈清蹕余忝安車孰不競進公¶
綰五組解以𢌿余及公予環余以眊衰辭承明廬公¶
率群彥張飲賦詩方之二疏歲晚契闊記憶老病形¶
之尺書公不憗遺主相嗟吁恩禮絶殊昔置端殿職¶
親地禁以待鴻儒爰及本朝&KR0574;是選者前蔡後蘇至¶
若玉山之洪天目之洪則父子迭居竹帛所載丹青¶
所畫僅有絶無門户方盛雁行鳳毛狨槖虎符夢中¶
惠連𦞃上文度悲將何如昔人千里單鷄束芻哭柩¶
<pb:KR4d0340_SBCK_140-2a>¶
弔孤我獨纍然僵卧一榻眇跛攣拘貧不能賻誅不¶
盡哀公其吐諸¶
　　吳君謀少卿¶
褎然之選先朝所重不及十年鮮不尊寵大者登庸¶
前吕後宋迨端平初親策晁董天網下&KR0449;首得麟鳳¶
王立丹墀儀狀秀聳廷紳欽挹奏篇傳誦意一眼高¶
閲人多中殿下語余小亦侍從和薰風句第甘泉頌¶
夫何貴名昭昭浮議詾詾後三數榜騰上者衆公猶¶
郎潛老未上雍晚途景定稍見收用甫金掌升己皇¶
華送何進之難何退之勇色夷氣和恬不為動方介¶
<pb:KR4d0340_SBCK_140-2b>¶
修齡忽成短夢死生大矣夫豈不痛吾聞偉人未易¶
摶控非芙蓉城即神清洞伊公之家有丹穴種既葘¶
厥考子必繼踵我失良友欲語誰共學誰擊蒙理誰¶
折衷扶哀寝門反袂一慟嗚呼哀哉¶
　　汪守(元春)¶
嗚呼汪公澹乎無欲吏牘如山&KR0138;一經目如湯沃雪¶
如刄破竹鋤治强梗撫綏&KR1103;獨情偽必察幽闇必燭¶
饕墨者革垢玩者肅譁士箝喙&KR0219;胥重足或干以私¶
未言先恧吾腕可斷筆不可曲包公尹京&KR0446;崖治蜀¶
惜郡褊小材有所局假以&KR0010;月一變莆俗下不負夾¶
<pb:KR4d0340_SBCK_140-3a>¶
袋之薦上不愧御屏所録謂天無意亦既𢌿之如是¶
之牧謂天有意何為奪之如是之速凡今仕者非貪¶
則酷公清如水有散無蓄豈不疾惡見於筆戮肅殺¶
之中常寓生育何志之逺何運之促聞之宰夫饍未¶
嘗肉其所嗜者菜羮脱粟食豈少之故抑火攻之毒¶
聞公呼醫為之顰蹙煮葠以進公巳委篤三號永已¶
百身奚贖悲夫鷦鷯一枝依公棲宿來常屛&KR0016;語輙¶
更僕公賢於繆公文侯吾慙於子思干木痛若人之¶
不淑哀吾民之無福例卷不足以返䘮俸錢不足以¶
潤屋此朱勃之所以尚書雪文淵而&KR0278;孟之所以不¶
<pb:KR4d0340_SBCK_140-3b>¶
願爲孫叔也悲夫自莆至龯山重水複我自　返不¶
能追逐雖欲勿哭如何勿哭嗚呼哀哉¶
　　鄭山長(與言)¶
嗚呼華胄遥遥人物所萃君於其間尤其茂異志慕¶
前修口銜清議王咸守闕郇謨哭市户外屨滿城中¶
&KR0083;貴遂矜聲名頗自標置得譽遊學納交善𩔖入事¶
長上稍襄遜悌出先大人必先藐視壯圖闊逺如追¶
風驥閶闔玉臺可一蹴至誰實厄之未行而躓里中¶
浮湛澤畔憔悴昨者狂猘狺狺南吠襄蜀愊裂江湖¶
𪔂沸竊獨怪君膽寒心悸謂大厦有將顛之𫝑憂吾¶
<pb:KR4d0340_SBCK_140-4a>¶
輩無逃生之地余曰自古有死修身以俟魯連蹈海¶
以全節王蠋絶脰以明誼何至若君躁擾如是既而¶
虜退朝野無事余忝召還君復求任嘗約西澗荐君¶
不遂去之數年陟岵終制索長安米執相君贄仰問¶
大鈞俯就近次大成公精舍於此講肄淑衿佩徒飽¶
虀鹽味不知何恙遽爾委蜕豈二豎之作孽抑五窮¶
之為祟㷀㷀閨人荆&KR0107;布袂呱呱嗣子練裙葛帔丹¶
旐遠歸聊陳薄祭悲夫飛箝之策圖回之志翻瀾之¶
古凌雲之氣竟何為哉百不一試吾為通德惜此才¶
子又為虚齋惜此高第嗚呼哀哉¶
<pb:KR4d0340_SBCK_140-4b>¶
　　南林葉寺丞¶
我昔定交詩境山中又因二君友萬竹翁共燈夜雨¶
聨轡春風三賢如龍乘雲騰空留我殿後齒髪豁童¶
居誰晤言出安適從萬竹有子𧰼賢亢宗生而秀美¶
仕亦顯融入儀振鷺出牧憑熊廼𢌿琛節五筦之東¶
珠犀溢目玉雪持躬在昔正簡謀國清忠何以家為¶
臥僧榻終當時比之無樓臺公萬竹既貴營一畝宫¶
綿蕝未備戸牖僅通君幹父蠱極輪奂工凉臺燠館¶
𤨏&KR0420;綺櫳引泉入池纍石成峰門多謁刺家常宿舂¶
一膳之珍必與客同雅懐自適宦情遂慵寕&KR0418;祠𨤲¶
<pb:KR4d0340_SBCK_140-5a>¶
不貪邊功我晚卜鄰杖履過逢蓮社宗雷竹林濤戎¶
悲夫積善之家其報必豐誰謂槐潭畢方煽凶頃刻¶
延燎百間青紅豈非所藏奎墨御封至寳之氣射斗¶
貫虹六丁下取獻之上穹君富貴人一朝赤窮仲氏¶
燔死友愛素隆五&KR0017;二豎内外夾攻古有壯列曠達¶
之雄政恐未能什然於胷我與樂卿&KR0104;心忡忡排闥¶
&KR0049;君立談匆匆忼慷託子聞之耳聾俄而斵棺尋又¶
聲鍾慟&KR0152;寝門永訣聲容君兒精進非昔阿蒙君季¶
孔懐汲汲封崇君何徃哉游戯閬蓬洛社蕭疎僅存¶
老癃坐無孟公賔鮮懽悰覆此一巵聊冩哀恫烏乎¶
<pb:KR4d0340_SBCK_140-5b>¶
哀哉¶
　　　丁宋傑¶
嗚呼宋傑文字有龍泉太阿之光怪而專以鳴其不¶
幸議論有徂丘稷下之辨難而卒噤之不得騁其呵¶
佛罵祖非慠餔糟歠醨非醉譬之水木不使之膏潤¶
灌注而徒激為驚濤駭浪不使之敷榮暢茂而但見¶
其蒼皮黛色烏乎豈造物降才之甚竒而賦命之偶¶
偏乎抑宰物者育才之未弘而㧞士之太拘乎元有¶
螢雪一生既不在身又不在子乎元暉丹青百奏宜¶
十世宥而澤不及嗣乎烏乎余於宋傑忝親且舊毎¶
<pb:KR4d0340_SBCK_140-6a>¶
憐頓挫頗相箴捄静以寕神黙以養夀余雖苦口君¶
拒不受尚憶鮮健把論文酒曾謂變㓕如屈伸肘慟¶
哭寝門君其聞否¶
　　　族兄寺丞¶
烏乎昔太史公與大金紫一傳文肅及先君子再世¶
同登聫芳趾美桂籍翩翩棣華韡韡士林皆曰莆之¶
劉氏文肅之後象賢𪔂峙入而結綬朝譽甚韙出而¶
剖符郡最可紀泉漳二牧中夀而兄獨殿後黄髪之¶
兒齒少也奏賦貴洛陽&KR0083;老不輟吟得晚唐體寝鐔¶
津麾佚通徳里封植松檟恭敬桑梓一觴一詠某丘¶
<pb:KR4d0340_SBCK_140-6b>¶
某水中間禍福相為倚伏两&KR0048;英邁争鶩雋規云何¶
不淑玉折璧毁兄能齊一彭殤生死教育二雛眉宇¶
肖似近為長孫行親迎禮花燭之夕合族告禰紳珮¶
雲集一一倒屣主極殷勤賔皆燕喜書雲之且未雞¶
鳴起頖宫盍簮兄先至止世有儒仙兄無乃是曽不¶
崇朝小愆爕理晨叩寝門已炎釘矣丘嫂齊年和鳴¶
終始離鸞之痛何以堪此嗟我於兄小三歳爾蚤各¶
着鞭晚俱納&KR0130;踰八望九雪毫生耳我衰湏扶羡兄¶
拜跪孰云委蜕僅一弹指㐮陽耆舊零落無幾慟哭¶
繐帷蓴鯽薄菲精爽如在必歆此誄烏乎哀哉¶
<pb:KR4d0340_SBCK_140-7a>¶
　　陳同&KR0033;¶
烏乎過江名相推六梅翁攷其平生純誠清忠厥後¶
易名同小申公是生賢相連翩𩔰融榮陽復齋為宋¶
儒宗克齋典型有父兄風鶴山銘座筆妙墨濃再傳¶
至君孝友謙冲掃綺紈習䇿螢雪功凡今貴冑㨗徑¶
躡蹝其官已窮其齒尚童君獨不然矯知冥鴻閉関¶
三紀巷寂庭空非世捨我君不求通君朝起隐門有¶
追鋒姻朋交慶君無喜容鵷行再&KR0118;向用方隆衆期¶
對班拭目嚢封必與起部相為長雄奈何一夕不疾¶
而終烏乎昔正献公友先太史金蘭之好四世於此¶
<pb:KR4d0340_SBCK_140-7b>¶
我晚乞骸念君掃軌嘗約節齋合辤荐禰巵酒餞君¶
苦言在耳書筒遺我情話滿&KR0083;忽聞逺訃失聲弹指¶
我有息女嬪君賢子逮事尊章二十餘&KR1124;晚抱竒恙¶
不分生死君尤拊憐弗責婦禮子觧銅墨苴麻跣趾¶
扶柩還里鄉䘮善人朝失髦士追記疇昔飲君潭第¶
安知今日哭君蕭寺本親咸集呼君不起我髪如霜¶
我淚如水烏乎哀哉¶
　　李艮翁禮部¶
烏乎先大君子為鄉先生口講指畫多所作成余方¶
弱冠狂談驚座此老獨曰咄咄逼我至必倒屣游許¶
<pb:KR4d0340_SBCK_140-8a>¶
執鞭相期甚逺見其子焉君趋而過眉宇英邁翛然¶
澤&KR0751;不𩔖貴介即之甚温叩之不窮與阿戎語過於¶
乃翁其和可餐其醇可飲徳性如玉文字如錦小而¶
賦詠意正辤葩大而典冊崇雅出哇五十年間凢幾¶
離合余稍𩔰融荐之東閣晚忝冬卿拜踈公車稽首¶
遜君曰臣不如余先納&KR0130;君亦上節脱離池龍栖息¶
巢穴向來同隊存者星稀登高四望高塜纍纍君既¶
踰七余遂望九蟬冕衰衣不如巵酒即履道宅前疏¶
荷塘乃作離榭在水中央涓告落成花朝月夕擬携¶
洛英爲不速客君少清羸晚更康強淫末之恙得於¶
<pb:KR4d0340_SBCK_140-8b>¶
衡湘歩履微艱神氣猶旺見者皆云此壽者相安知¶
變滅如電雹然君再來人畢塵中縁旛華來迎㱕路¶
歴歴非芙蓉城即㫋檀國余獨何為嗚咽涕洟而今¶
而後遼鶴交飛余問誰答余倡誰和誰袪余惑誰規¶
余過嗚呼哀哉中饋之賢無愧梁鴻二惠之爽不數¶
儼佟泛觀人世盖多缺陷惟君平生無一遺憾夙昔¶
載醪來訪予雲今思此㑹如訣故人當日酌酒君未¶
嘗醉今舉子觴乃覆于地嗚呼哀哉¶
　　又祖奠¶
昔與子别執手繾綣弩力強飯以俟再見今與子别¶
<pb:KR4d0340_SBCK_140-9a>¶
子掣手去哭㒺聞悲呼不反顧子於親朋尤篤風&KR0105;¶
奈何一旦少情如是悲夫何辜于天傫然白首奪我¶
書眼又奪我友傷如之何與子永訣吾涕巳枯所滴¶
者血嗚呼哀哉¶
　　又墓祭¶
嗚呼古之人有素車白馬千里㑹葬者不以遠憚行¶
也龔勝八十餘卒有老父來弔曰嗟乎龔生竟天天¶
年不以老廢禮也嗟余與子異體同心昔者表車出¶
里門而余不能祖奠今者玉樹埋土中而余不能臨¶
穴佳城非逺於千里余年未耄於老父嗚呼天罰我¶
<pb:KR4d0340_SBCK_140-9b>¶
盲我使我不得盡朋友之&KR0105;而負幽明之愧豈非人¶
世之至痛乎嗚呼千秋萬古與子别矣不腆蓴䱶侑¶
以哀誄¶
　　陳光仲常卿¶
鳴呼昔與長君甫冦從師君方髮髦秀出群皃長君¶
天閼理不可推咸曰少君陳氏白眉精神滿腹科名¶
摘髭我使南粤聞君進為凢今　官根　斬墀君朝¶
冠豸夕巳拂衣出處大致莫之磷緇龍節虎符羊城¶
鰐溪余稍遇合詞掖經惟毎侍宴間前輓後推擢守¶
鄱陽方擁旌旗彼䜛㒺極一招一麾晚建琛臺氷蘖¶
<pb:KR4d0340_SBCK_140-10a>¶
自持毎哀賈胡輕生蹈危探珠驪頷命懸髮絲強買¶
乾没一不忍施航粟至莆叩戸賑饑亦散槖装惠及¶
&KR1103;嫠上圖舊人銀信喚歸樂御之拜跬歩論思無論¶
嚴徐列之夷䕫止則尼之衡泌棲遲畦花種柳闢圃¶
浚池五子諸孫簪紱累累婿亦朱轓炳乎相輝人之¶
常情鮮不顧私君于倫紀一念愛兹晚拆田廬及分¶
財貲視兄孤幼與子等夷可厚風俗可示訓詞彼有¶
南董史傳隧碑嗚呼少卿親狎至于旄期余病消縮¶
如支牀龜君&KR0002;龍鸞不可&KR0919;覊曽謂斯人而至于斯¶
余開九秩龍鍾支離昔同學子逝不可追　翁與君¶
<pb:KR4d0340_SBCK_140-10b>¶
各踰古希歲行甫周天併奪之而今而後月夕花時¶
余唱余言和答者誰慟哭寝門孰知余悲¶
　　趙閩宰¶
嗚呼我與君交非一朝夕早相友善晚尤親密間嘗¶
語君吾已還笏舍下兒女婚嫁漸畢獨念渙也甚醇¶
且嫡僕忝法從渙承京秩既&KR0723;而弁尚未授室君有¶
長姜備女四徳以門閥論豈非逑匹君慨然諾傾倒¶
肝鬲吾儕一語堅如金石問名納采不俟終日百乗¶
來迎訪别蓬蓽預定佳期喜見玉色云福距莆僅一¶
葦隔吾自送女不煩來逆閏春之末詢之龜筴走僕¶
<pb:KR4d0340_SBCK_140-11a>¶
拜箋請君涓吉信宿潛返傳𢙣消息君健如虎&KR0004;不¶
聞疾不料&KR0002;人如是奄忽道路驚怪吏民嗟惜不親¶
者悲何况婣戚聞君瀕危區畫纎悉無一語翏如善¶
知識君有主孟今之内則於君冶命歴歴記憶盟不¶
可寒言不可食託君介弟強相寛什事巳至此徒毁¶
無益古今婚婣𠫵用禮律反經合權詎宜執一摽梅¶
之義時不容失主孟&KR0009;聲少寛勿廹女遭巨變累然¶
哀&KR0484;卒哭始笄方任沐櫛夏奠羔雁秋諧琴瑟又言¶
門户須人扶植愛女如命槖装篚寔視婿如子拊存¶
訓飭悲夫昨迎丹旌今弔素韠九十翁耄育不能出¶
<pb:KR4d0340_SBCK_140-11b>¶
淚如綆縻來不可拭誄不盡哀涸研枯筆君未嘗亡¶
歆此蓴鯽¶
　　莆田謝丞¶
琴堂虚席人望而畏承以次攝服勞踰歲内持氷蘖¶
不慕榮利外無梔蠟以求諛媚盖𫉬乎下者未必𫉬¶
乎上不屈于理者常見屈于勢故嘗裹章服抱縣印¶
　　謁告而未遂暮春改旦忽枉車&KR0016;情辭繾綣&KR0002;¶
　　　余心語口豈其厭五斗之禄有三徑之志曽¶
　　　聞君委蜕嗚呼人生如是危脆君則已矣然¶
<pb:KR4d0340_SBCK_140-12a>¶
<pb:KR4d0340_SBCK_140-13a>¶
¶
後村先生大全集之百四十終¶
<pb:KR4d0340_SBCK_140-13b>¶
