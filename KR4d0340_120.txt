# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:52.101717
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 120
#+PROPERTY: FILE SB04n0252-120後村先生大全集-卷第一百二十.
<pb:KR4d0340_SBCK_120-1a>¶
後村先生大全集卷之一百二十¶
　啓¶
　　　除明道祠謝丞相¶
齗齗不可既遯於荒皇皇何之復歸於亳醜矣暴&KR0045;¶
之惡仁矣啓擬之言伏念某&KR0494;叨詞臣謬掌書命間¶
嘗㫁臂不草屡封還而力争向使運筆如飛必根着¶
而勿去迨纍微而後至復三黜而徑歸以暮齡垂盡¶
之身受浮議無窮之責謂大年厚萊相敢不披襟而¶
當誣子開黨新州似匪平心之論况專攻滄州過闕¶
之䟽不参攷四明改過之書妬由入宫而生事待盖¶
<pb:KR4d0340_SBCK_120-1b>¶
棺而定敢意公初當國僕首起家或奉白簡以聞請¶
誅無赦誰曰緇衣之敝改造如初自笑衰陳飽諳閑¶
散凡九祝帝堯之夀亦三典老儋之祠巳廹崦嵫尚¶
勞挾比茲盖伏遇某官持至公以詔黜陟建大中以¶
平黨偏謂古者之待老更有祝鯁祝饐之禮念孤生¶
之絶庖&KR0338;推&KR0071;粟&KR0071;肉之恩苟貪飲啄之便私寕免¶
鈍頑而鮮耻某身謀巳决官薄宜休陪平津閣之游¶
既無路矣可神武門之奏終有望焉¶
　　　謝二府¶
時賢嫉惡暴逐客之宿愆明主憐才賜散人之舊號省¶
<pb:KR4d0340_SBCK_120-2a>¶
循顔厚啓擬恩深伏念某隆乾故家海嶠孤士蚤從¶
前輩頗偏参於諸方晚畏後生常謹避於三含既掃¶
空言語文字之習且蜕離是非争奪之腸率丁壯以¶
聴里胥亭長之指呼執民禮以奉太守長官之條教¶
雖漢庭之論不可光禄勲然畏壘之民竊賢庚桑子¶
一叨起廢復有攻瑕謂郡國切齒伯高謂公卿仄目¶
轅固但見寑除書之速罔知汙諫&KR0083;之由人亦有言¶
汝何無罪果如白簡雖逭纍臣之誅猶着黄冠俾祝¶
聖人之壽非賢弼和塩梅之味則鯫生蹈韲粉之危¶
茲盖伏遇某官謩畫當於帝心予奪廢之公議已處¶
<pb:KR4d0340_SBCK_120-2b>¶
臯䕫之任未忘管鮑之交陪瀛州學士之登恍周旋¶
于&KR0494;日念綘縣老人之辱稍存問於高年久矣絶粮¶
忽焉&KR0071;&KR0338;某宦情已謝官薄可稽杜甫不忘君之忠¶
厚寕有顧戀蚳鼃致為臣而去終頼開陳¶
　　　賀抑齋元樞休致¶
拜䟽不休出綸報可&KR0387;懐濃甚方將賜几杖而朝高¶
興浩然必欲掛衣冠而去居然為萬代之瞻仰何止¶
&KR0717;一時之見聞竊以明哲保身首播風人之咏耆耄¶
不謝難逃史筆之譏在下者姑為膂力既愆之言在¶
上者曲示禮貎未衰之意或飯斗米而&KR0013;甲上馬或¶
<pb:KR4d0340_SBCK_120-3a>¶
含兩齒而伏龯秉旄或晚從貞觀度遼之行或老受¶
永年臨雍之拜或病留銅柱或卧載輜車子房赤松¶
之遊靡諧謝傅東山之志不遂如公此舉曠古所無¶
恭惟某官受四書於紫陽傳一編于黄石武侯定亂¶
南人敢復反哉范公行邊西賊嘗寒心矣大勲藏于¶
盟府一德格于皇天平挹魁柄而不屑為就如晝繡¶
而莫能强物外之高人勝士羡洪崖之拍肩邊頭之¶
驕將武夫為汾陽而屈𦞃主宗雷之净社携劉白于¶
午橋身逸一丘眉攅萬國煙霞之痼茲甚雲漢之章¶
莫留辭使相脱孟勞晚節何慙於前輩拜太師扶靈¶
<pb:KR4d0340_SBCK_120-3b>¶
夀平生深鄙於若人以脱粟易堂厨以深衣代公衮¶
山無怨驚之猿鶴家有停峙之鵠鸞南極老人之星¶
端門重現西洛耆英之㑹畫史競傳汗簡有光眉夀¶
無害某抽身雖久絡首猶存包若撻之深羞恨還笏¶
之不勇奉表神武門之下亦欲効顰望氣函谷闗之¶
西庶幾聞道所為爵躍&KR0147;寓蚓鳴¶
　　　囬洪提刑¶
綸出九重繡行七聚當霄漢立竦然瞻雙節之來歸¶
田園居耄矣喜一枝之託迺馳惡札以&KR0049;皇華恭惟¶
某官蹈君子之中通天下之志洊更事任同進者視¶
<pb:KR4d0340_SBCK_120-4a>¶
為耆舊之人猶有典刑不識者知為忠文之子了無¶
附麗自致顯榮植立視前一輩而有光建明多諸老¶
生之未𤼵入則在端人之目出亦展丈夫之雄持&KR0038;¶
不屑儒科然齊名於伯氏了翁雖為宰士靡求合于¶
相君&KR0024;外之時常多居中之目絶少尚且抗章歸節¶
舉扇障塵謂范吕解仇酷匪先公之志况&KR0389;非同傳¶
寕逃後世之譏税之不留壯哉此舉以漕易臬繇湘¶
入閩不設鉤距而情偽知未嘗鷙搏而雄狡服盖得¶
之獨立庭過之際固異乎奮髯抵几之為皇遣使臣¶
雖曰逺民之吐氣國無君子豈勝善𩔖之寒心旒眷¶
<pb:KR4d0340_SBCK_120-4b>¶
方濃鋒追不逺某别踰一紀老厭百罹豈有文章積¶
困謗傷之久本無名節矧遭&KR0328;擭之餘不圖&KR0259;轡之¶
名卿尚記飾巾之病叟有時清夢傍謫仙落月之邊¶
何幸殘年在子駿福星之下所為爵躍&KR0147;寓蚓鳴¶
　　　賀賈丞相¶
鹿磯凱奏鴟閣衮歸古志有之平戎受上卿之禮玉¶
音喜甚郤虜皆右相之功妖祲一空皇圖再造竊以¶
國於天地江限北南&KR0002;去秋偷渡之狡謀乃亘古亂¶
華之巨變昔我恃方城漢水可據險而蹙之今彼越¶
夏口武昌將順流而下矣向非武侯羽扇麾軍而至¶
<pb:KR4d0340_SBCK_120-5a>¶
　寕免辛有被髪為戎之&KR0104;㨗書而來魁柄焉徃㳟惟¶
　某官孕赤城之間氣傳黄石之一編江淮晏清繄誰¶
　力也荆蜀危急行或使之彼欲因而逞杜郵之䜛此¶
　已慨然泝瞿唐之險既奠井絡甫還渚宫嗚於地舞¶
　於楼忽属城之告警屨及堂劎及寢先羣帥而啓行¶
　相且躬臨士皆死𢧐鄂雖全璧虜欲攻瑕耕内地為¶
　度夏之謀踐&KR0190;州如無人之境王命召虎于方國以¶
　于宣天生李晟為社稷非為朕盡下㐮樊之申親當¶
　興夀之鋒或執訊𫉬醜而來或剖腹輿尸而去成先¶
　太師經濟之&KR0004;志慰今天子夢卜之渴心萊公殪撻¶
<pb:KR4d0340_SBCK_120-5b>¶
　覧於澶淵力扶景德魏國走劉麟于淮右光輔紹興¶
　必能祈天命於億萬年必以收人心為第一義必扶¶
　持公議必號召端人繡裳班衣遂迎親而就飬命圭¶
　相印恨無官之可酬某少参諸老之見聞晚困後生¶
　之描𦘕三鍾絶支離之粟隻字無子公之書上方聽¶
　於相君公頗哀于公子篤累世通家之舊㧞二雛選¶
　調之中恩斯勤斯至矣盡矣念已侵于鍾漏非自外¶
　於陶鎔&KR0494;求挂柛武之冠見嗔時宰今喜秉中書之¶
　筆不属他人慨切由衷庶幾從欲¶
　　　　除寳學知建寕謝丞相¶
<pb:KR4d0340_SBCK_120-6a>¶
重金甚&KR0194;奚&KR0024;明時全璧而歸有光晚節䟽逺别無¶
於粤援始終盡出于元台衘此殊知滂然感涕竊以¶
大年遇景德之主返陽翟而居坡公當元祐之朝辭¶
禁林而出觀諸老先生之勇退雖聖君賢相而莫留¶
如某者本乞挂冠適逢歸衮起牛背而升法從鳴蚓¶
竅而為詞臣上論指侯王猥俾視相如之詔草公告¶
成江漢渠能作吉甫之頌詩問其官則取&KR0190;過多使¶
之年則踰七望八居每憂於濡尾去何待於淋頭玉¶
音既諒其至情金口重為之密啓惟良共理非龔黄¶
循吏之倫乃賡載歌真稷禹輩人之語傾都謄冩擁¶
<pb:KR4d0340_SBCK_120-6b>¶
路聚觀音畫史圖踈大夫之歸文公序&KR0045;少尹之去¶
久無&KR0071;者榮又過之茲盖伏遇某官再造皇家博開¶
翹館仰卧龍之望重翕&KR0002;攀鱗憐老馬之力疲解其絡¶
首委曲不違於物性甄陶倍費於化工某敢不敬白¶
松楸誇傳桑梓免漏盡夜行之謗逃筆誅晚謬之評¶
恩等所天巧為之地華子岡輞川口幸可安老夫之¶
身終南山清渭濱尚有懐大臣之意寸丹所藴副墨¶
未周¶
　　　謝三府¶
露奏引年光隂無幾奎文優老寵&KR0190;有加通西清學¶
<pb:KR4d0340_SBCK_120-7a>¶
士之班需南國諸侯之化靖言超躐端自開陳伏念¶
某忝乾道之故家際端平之親政徑由卑冗寑歴高¶
華愧匪先賢誤承明主之三入偶然後死恍靈光之¶
獨存景運接陳橋之庚申殘年踰絳縣之甲子顧猶¶
久廢亦辱旁招入陪細旃出扈法駕書行惟謹了無¶
前輩之封還播告之修未必武夫之感泣况有七不¶
堪之病力陳四宜休之言親灑昭回曲全進退懐九¶
齡之扇而去有二踈之金可揮林下消摇佚八十之¶
遺老榻前啓擬頼二三之大臣致此榮光集於衰朽¶
茲盖恭遇某官儲才於夾袋好賢如緇衣謂王&KR0123;本¶
<pb:KR4d0340_SBCK_120-7b>¶
不來既趨嚴召憐毛頴老而秃不可苛留全璧而歸¶
播鈞之賜某以大耋之聱&KR0369;為太平之幸民筆硯已¶
焚衣裳亦&KR0180;懐翁子綬本無意於郡符宏挂景冠¶
終有祈於堂判¶
　　　致仕謝丞相¶
散地引年上价藩之符竹清朝&KR0278;老陟奎閣之圖書¶
遂孤生全璧之心皆上宰播鈞之賜竊以𢎞景挂冠¶
而去隱居華陽白傅懸車之餘醉吟洛社彼皆强健¶
自請退閑用能竹帛流傳丹青模冩如某者螭頭一¶
斥牛背十年迨䜛舌睍消已顛毛雪白蒐羅首及適¶
<pb:KR4d0340_SBCK_120-8a>¶
逢赤舄之來噐遇有加不改緇衣之好槖班驟進桑¶
䕃未移毎於恭敬早朝之間常恐隕越天威之下荷¶
元台之造𦞃言病叟之乞骸太守懐綬而歸與朱買¶
臣而奚異丞相為詩以勸又踈大夫之所無然衰羸¶
未易扶持加𦕈跛不能視&KR0130;炊粱巳&KR0836;戀荳自如非¶
累䟽𥸤天兾興憐于大耋是四維掃地尚得謂之全¶
人方席藁以俟誅俄壐書之報可士知足知止者少¶
墜諸淵而未休公成始成終之難死于門而無悔兹¶
盖伏遇某官疆四燒之戎索主諸賢之夏盟謂老時乆¶
陪翹林館之游及晚節屡拜神武門之表昔恐　傷¶
<pb:KR4d0340_SBCK_120-8b>¶
金之媒孽或者嬌情今無休迫而哀鳴出於真意¶
為之地恩等所天某敢不息交絶遊囬光反照九年¶
病三年艾以身事而付醫百畝田五畝桑願力耕於¶
而奉上¶
　　　謝執政¶
八十老翁慨&KR0548;謝事二三執政啓擬曰俞佚半生优¶
攘之勞由一元亭毒之妙竊以景仁告老為新法之¶
紛更永叔歸田以後生之描畫皆緣齟齬始决退休¶
如某者本乾道故家忝端平朝壬中罹毀鬲晚際休嘉¶
受聖君賢相之異知諫行言聼與諸老先生而並進¶
<pb:KR4d0340_SBCK_120-9a>¶
志合道同了無纎芥之嫌實迫桑榆之景欲潤色則¶
江淹之才已盡待議論則師丹之性多忘自覺癃殘¶
難貪華近力辭曵&KR0130;依然疾疢之乘㐮獨有挂冠或¶
可湏臾而無死雖玉座照知其&KR0548;欵亦黄扉委曲以¶
開陳茲盖伏遇某官主多士之齊盟壽本朝之元氣¶
昔陪陳周太常之伯嘗尾英𨇠今念元和一漁翁曲¶
全晚節許刋官薄進直寳儲某敢不懴悔昨非研尋¶
舊學膏肓泉石敢自附於幽人臨履淵&KR1413;庻知免夫¶
小子¶
　　　與馬中書¶
<pb:KR4d0340_SBCK_120-9b>¶
臣罪多矣初股之反已遲王言大哉華衮之褒溢美¶
外咼多以為過内省恍然&KR0002;驚亦既欽承敢忘私謝¶
竊以遷史退徇財徇名之士&KR0389;書貴知止知足之人¶
昌&KR0058;序&KR0045;侯之歸宛如圖畫坡老賀歐公之去方之¶
聖賢必有&KR0002;人乃當此作如某者童而承學老未捐¶
書當世大宗師嘗聞餘論諸方善知識亦頗遍参遭¶
遇休明周旋華近大不能陪輔朝廷之遺忘小不能¶
粉飾槖閣之典章方席前宣室之時入對屡承於顧¶
問及扇賜曲江之際外邊未忍於棄捐豈不慕君自¶
傷垂老雅志懸安車於田里&KR0278;恩陟寳庋於雲霄夫¶
<pb:KR4d0340_SBCK_120-10a>¶
何槃澗之遐踪尚費涌泉之傑思茲盖伏遇某官氣¶
禀芝山筆鋒之秀文在盤州野處之間雖車笠之勢¶
已分然膠&KR0238;之情不解僕名浮於實已安鷄窠老翁¶
之㨗公擬非其倫恐累鳳閣舍人之筆流傳寢廣踧¶
踖靡安某雖甚疲癃猶思强矯飾巾待盡不&KR0167;弹今¶
代之冠扶杖願觀尚喜聼後元之詔¶
　　　囬林中書¶
老伴星稀䟽求謝事聖恩天大詔許明農俺生平瓦¶
毁之羞繇名勝玉成之力伏念某生髪未燥努力自¶
鞭為小文章参大知識靈均憔悴惜徃日欵緒風天¶
<pb:KR4d0340_SBCK_120-10b>¶
王聖明廽未光照薄暮詞臣當如原父而居慙思澁¶
講師當如晦叔而自覺語繁乆㨿要津大妨賢路雖¶
御手調&KR0245;龍巾拭吐忝儒臣之至榮然女愛極席畧¶
&KR0134;畢論亦古人之深戒力辭禁甬歸葺隱棲身巳投¶
閑病猶不恕廽骸起死别無䑛鼎之丹方怛化貪生¶
獨有挂冠之一着此特出檀公之下計安敢希踈傳¶
之遺風茲盖伏遇某官心傳諸佛光明之澄手提千¶
古文字之印當舍人判鳳閣之始嘗綴清華念廷尉¶
張爵羅之餘曲相煖熟公殆以文為戲者吾愧無徳¶
以堪之某敢不佩服味言堅凝晚節可止則止願學¶
<pb:KR4d0340_SBCK_120-11a>¶
　聖某之時求仁得仁誰曰首陽之怨¶
　　　　謝廟堂(轉正議大夫)¶
　周二大老值我王之作興漢一秃翁非&KR0002;人之倫擬¶
　費上宰將明之力爲陳人稀濶之榮控免弗俞對&KR0045;¶
　有靦伏念某承乾道故家之緒受穆陵國士之知毎¶
　停箸而觀其文雖壊麻不加之罪其如衆女謡諑群¶
　兒謗傷十年不齒於縉紳己盟泉石一旦遄歸於衮¶
　繡首下弓旌載臏孫子以輜車起躄浮屠于髙座遂¶
　繇閑散復侍禁嚴素衣化京洛之風塵華廹崦嵫之¶
　暮景不敢尸喉舌之任遂勝乞骸骨之章内府賜金¶
<pb:KR4d0340_SBCK_120-11b>¶
都門供帳帝作歌待忠嘉之告相為訢有名節之褒¶
雍容挂冠始終全璧詎意鶴歸沙苑龍去鼎湖今上¶
勃興善&KR0071;先皇之志普天同慶孰如遺老之悲茲¶
霈洪恩亦霑黄耇茲盖伏遇某官藏補天之妙用擅¶
夾日之元勲𢎞濟多艱雖百官之總己光輔初政恐¶
一夫之向隅顧如㐮殘亦忝&KR0278;渥某自傷耄耋莫報¶
㳙塵寤寐獨言在澗槃而甚適栖遲可樂豈門㦸之¶
敢施¶
　　　賀賈丞相拜太師¶
宣制九震冠階一品受先皇帝艱大之託勱相我家¶
<pb:KR4d0340_SBCK_120-12a>¶
當新太子清明之初維師尚父式是百辟格於皇天¶
竊以累聖相承名臣輩出潞國我朝之衛武褒崇於¶
還洛之時越王烈祖之甘盤登拜於歸鄞之後未有¶
勲書盟府身處頭𠫊無官可酬委國以聼槐位極維¶
垣之峻笋班歆絶席之榮自有生民以來無若今日¶
之懿恭惟某官興王之佐振古之豪經營四方盡力¶
鞠躬張皇六師執訊𫉬醜鼇極再奠狼煙一清像畫¶
雲䑓今漢家九鼎之重手扶日轂措天下泰山之安¶
昔茂弘嘆坵墟百年孔明欲宫府一體彼徒懐於此¶
志公允踐於斯言掀翻窟月之妖蟇懲創吹江之狂¶
<pb:KR4d0340_SBCK_120-12b>¶
猘重莫重于受遺定䇿難莫難於送徃事居方衰城¶
野與驂御而問塗獨山陵使雖風雨而攀駕卓哉此¶
舉前者所無神禹獻祥兆域居然協&KR0123;靈胥受職波¶
濤伏而不驚然後歸衮於京反虞于廟伊尹進今王¶
新厥徳之戒作商阿衡公旦有人臣不能為之功位¶
周冢宰某乞骸田里掃跡市朝永為耦耕之老農莫¶
尾翹材之賀客幸生太平世聳聞渭叟之鷹楊雖從¶
逍遥逰不&KR0116;鴻&KR0293;之爵躍徒勤善頌未易名言¶
　　　賀賈太師再相¶
大號渙&KR0045;元助復相春秋一字盖深嘉季友之來歸¶
<pb:KR4d0340_SBCK_120-13a>¶
父兄百官孰不喜傅巖之爰立維今之盛振古所無¶
竊以功名之際極難明良之合尤罕萊國决親徃計¶
尚罹小人孤注之讒韓公有定䇿功晚動老圃寒花¶
之感此故老元臣所有免非聖君賢相則不然上下¶
交孚始終圖任㳟惟某官孤忠貫日隻手擎天夫子¶
復生微仲其左衽矣先皇獨㫁歸公以衮衣兮雖邊¶
塵肅清然衆弊膠臈事方行人不便誰明范老之心¶
恩已出怨誰歸毎誦沂公之語属倉猝抱遺&KR0211;之痛¶
越拘攣扈靈駕之行既服勤陵下而返虞即頓首扆¶
前而復辟潜解虞卿之印徑登鴟夷之舟方玉几初¶
<pb:KR4d0340_SBCK_120-13b>¶
憑群公皆聼命然金縢未啓冲人弗及知昭囬千百¶
字之挽留遺近六七公之諭勉及還别墅乃築新堤昔¶
孟子將去齊亦出晝三宿今周公不之魯其相王萬¶
年唯諾一堂芬芳千載某平頭八秩拭目三麻聞勇¶
去則眉攅杜陵老之愁覩登庸則心動石徂徠之喜¶
念通來世化爲雀尚欲衘環景廹旄期退下驢豈堪¶
推磨逹函僣甚覆甌置之¶
　　　賀太師平章¶
宣布制麻褒崇英衮倦台鼎而辭富貴紫岩奉母之¶
至情冠師垣而拜辭章潞國顓朝之曠興甚盛蔑如¶
<pb:KR4d0340_SBCK_120-14a>¶
此矣孰若親見之哉竊以安危繫宰輔之一心忠孝¶
觀臣子之大節雖颷囬霧掃獨髙鼇再奠之功然晏¶
罷蚤朝稍廢鷄初鳴之問此容堂所以固請而當宁¶
爲之曲從眷禮一新古今鮮儷昔越王有初潜之舊¶
乃陟上公孔山加重事之名&KR0138;班亞傅維咸淳之異¶
数與元祐而匹休恭惟某官棟厦傑材擎天老手囬¶
紇捨兵下拜果令公來晋人長衣清談有夷吾在先¶
皇帝&KR0009;以大事今天子學而後臣開拓趙張保一隅¶
之規采用韓范禦二虜之䇿屏羣英於散池聚衆芳¶
于本朝洛黨蜀黨分朋頼有温公之翕受宫中府中¶
<pb:KR4d0340_SBCK_120-14b>¶
一體㫮服孔明之至公依時而出思堂待旦而趍漏¶
院坐妨扇枕析解䓤珩無官可酬爰峻久虚之位有¶
謀則就所謂不召之臣漢百参可無堯一夔而足縉¶
紳韋布之相&KR0159;丹青作帛所未聞某今為版籍之民¶
昔忝翹材之客充仲子之蚓操寕復慕于紛華聞尚¶
父之鷹掦不自知其鳴躍¶
　　　又别幅¶
比者伏審掦廷敷播正位辨章韓王開國元功絶席¶
淳化之世潞公累朝大老弹冠元祐之初或巳去闕¶
廷或時遊廊廟至若賜以湖山一曲依然㤗階六符¶
<pb:KR4d0340_SBCK_120-15a>¶
豈非爲人臣不能爲之勲勞是以有生民所未有之¶
恩禮觀奎文之屢灑見旒眷之愈濃帝賚傅說以輔¶
台父兄百官咸聼天生李晟非爲朕社稷萬人再安¶
出則陳伊訓以告嗣王入則服萊衣以娛&KR0268;母瘠吾¶
而肥天下上毎敬於鯁言存我以厚蒼生公毋親于¶
細務澤侔禹稷夀等松喬某幸以餘齡覩茲曠典冥¶
搜儷語擬献主書念當世操觚之人皆我公夾袋之¶
客莫不鳴岐山鳳之咮得無包遼東豕之羞然而恩¶
不敢忘禮不容廢敬勒惡札繳小啓申獻¶
　　進開國伯謝平章¶
<pb:KR4d0340_SBCK_120-15b>¶
上公顯相方徹爼以分膰一老明農亦綸出而進爵晚¶
景竊躬圭之&KR0194;秋毫皆英衮之恩取数過多修辭摧¶
謝伏念某初無能解稍習藝文先人識北平王曠世¶
之遇賤子爲東閣客有年於茲久遭盲宰相之嗔誰¶
起躄浮啚之廢穆陵更化國老憐才昔百賦千詩盖¶
自有子定價今三麻九制可獨行于中&KR0038;朝始以文¶
右宜爲誥而留終以髮秃不中書而去弘景之冠巳¶
挂藺卿之璧猶全属者上御大昕躬臨元祀周公率¶
洛邑之祭曲盡肅雍史談當漢家之封自傷留𣻉顧¶
草野尚叨子加地由廟堂不使之向隅茲盖伏遇某¶
<pb:KR4d0340_SBCK_120-16a>¶
官秉待軍國之重權綜理祀戎之大事誕敷霈澤蹕¶
臨丹鳯之門加意耄臣詔下白駒之谷終慚朽質毎¶
費洪鈞某敢不抑抑威儀兢兢臨履禾㕓三百濫増¶
社之封椿&KR0010;八千徒祝翹材之夀¶
　　　除龍學謝平章¶
河出圗洛出書開萬古珍符之秘祖有功宗有德嚴¶
两朝奎璧之藏曽是諛儒𢌿之穹職伏念某&KR0494;特鈆¶
槧宻侍璪旒雖蒙分蓮鉅之光不過依葫蘆之様及¶
夫規恢天廣號令颷馳璽書至而竇融陳羽檄傳而¶
曹暪走聼山東詔癃老孰不願觀讀奉天書武夫至¶
<pb:KR4d0340_SBCK_120-16b>¶
於感泣古有此作僕非其倫自覺技窮力求身退幸¶
先皇之古文禮士而我公之内恕及人為之解絛許¶
以還笏詎意瓦樞之樸拙尚厪奎畫之昭囬生未忘¶
拱北之心没可揭征西之表卓哉知己何以報公茲¶
盖伏遇某官衛社元勲爽&KR0022;哲輔斡帝杓扶日轂玉¶
座遂安提天綱頓地紘鐡山亦碎吹噓暖律披拂寒¶
荄其敢不永懐漂絮之仁思服翳桑之惠陪正觀諸¶
學士躐䖏清華数元和一漁翁自嗟遲暮¶
　　　謝宰執¶
漢閣藏書莫重祖宗之訓周家飬老不遺夀耇之人¶
<pb:KR4d0340_SBCK_120-17a>¶
忝昭代之褒崇拊餘生而感慨伏念某㓜嘗濡染壯¶
益研㝷以小家数之文當大典冊之任始自比追風¶
之驃歴足塊輕久乃如上水之舡撑篙力竭而况英¶
豪掘起事㑹方來鑄印以拜侯王馳書以安反側自¶
敬輿文饒之不作有畢諴封敖之所難驢技已窮鼠¶
腹亦滿嘗宻鑄憐才之相不願為識字之人客候病¶
軀久立户外之屨天奪書眼長抛牆角之檠厥今聖¶
賢相逢文物師古朋來俊乂博選逸遺以簡蔚而思¶
仲舒嘗辱唐家之掌制反老秃而踈毛穎豈若秦人¶
之少恩踐坡公𫾻歴之官冠明逸携登之閣雖奎畫¶
<pb:KR4d0340_SBCK_120-17b>¶
　昭囬于雲漢實化鈞啓擬于廟堂茲盖伏遇某宫氊¶
　厦明師棟梁碩輔昔傅説築野帝嘗審𧰼以求賢今¶
　楊綰當朝士有咸騶而撤樂遂令踈逖亦玷凝嚴某¶
　生叔季而論交獨夫子而知我齒衰才盡恩重命輕¶
　老去圖書竊笑大𤣥之投閤儻來軒冕羞為小草之¶
　出山敬以中丹陳之副墨¶
　　馬同知碩輔下云昔羽翼成矣史稱啇嶺之從¶
　　　游今股胘良哉書述虞廷之賡載¶
　　　常参政某官下云道倡諸儒徳尊一代乃知朕¶
　　心朕徳見君臣之相湏予欲汝翼汝為頼弼諧¶
<pb:KR4d0340_SBCK_120-18a>¶
　　之宣力¶
　　　謝馮給事¶
仲舒文冝為誥允謂簡嚴毛頴老不中書詎堪拂拭¶
温厚見王者之志疎逺極儒臣之榮琅然古音入于¶
俚耳恭惟某官生了翁遺直之理有冕仲倫魁之風¶
晋長冬卿超遷夕拜勁節見于論諫斜封畏其塗歸¶
百篇丹青必本宣公之仁義萬事塵土獨留忠義之¶
功名尚憐野老之衰陳因代王言而奨飾退而儕於¶
㕓氓之列引而進之閣老之間某敢不函示雲來襲¶
藏巾笥錄開元朝報豈如昭代之親逢覧正觀勑書¶
<pb:KR4d0340_SBCK_120-18b>¶
尚使後人之感慨¶
　　　謝盧中書¶
大夫謝事都忘前供奉之衘内史賛書廼出吾故人¶
之筆喜而溢美榮不盖慚恭惟某官望重一時神交¶
千載居三君八俊名勝之列仙舟同登及郡公先正¶
凋謝以來靈光獨在因聖上有河圖之授進耄夫於¶
閣老之聯朝野傳觀縉紳歆羡某敢不勤拳告廟巾¶
襲藏家當代詞臣咸嘆無於此作異時禊帖將有感¶
于斯文¶
　　　答陳尚書¶
<pb:KR4d0340_SBCK_120-19a>¶
身如退鷁久矣卑飛班進老龍出子親擢非煖律為¶
之一扇則寒&KR0069;何以復然恭惟某官以仁義敬王有¶
謀猷告后昔揮毫鼇禁盖當聞儀鳯之鳴今采藥鹿¶
門豈敢當卧龍之拜其登臺省也衮衮及在鄉黨則¶
恂恂謂頽齡尚忝于除書雖散地亦垂于&KR0159;問書檠¶
久棄安能如子政之然藜酒戸稍増所謂願陪孟公¶
而投轄¶
<pb:KR4d0340_SBCK_120-19b>¶
¶
後村先生大全集卷一百二十終¶
