# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.216252
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 161
#+PROPERTY: FILE SB04n0252-161後村先生大全集-卷第一百六十一.
<pb:KR4d0340_SBCK_161-1a>¶
後村先生大全集卷之一百六十一¶
　墓誌銘¶
　　　野塘趙處士¶
余晚起家為詞臣趙君&KR0159;龍自淮左捧檄入都請予¶
銘其先君子野塘處士之墓余已耄昏又禁中書詔¶
頃委諾之而未暇也既而余告耄還山&KR0010;中淮左之¶
使再以書至且賫糧以待曰必得銘乃歸余不敢以¶
衰&KR0629;辭趙氏南渡&KR0004;自鄭州管城避地信州之玉山¶
縣居焉處士諱遂字景初扵學士公諱督為五世祖¶
於龍圖公諱暘為高王父學士以吕汲公薦入舘龍¶
<pb:KR4d0340_SBCK_161-1b>¶
圓坐與陳了翁善謫舂陵為靖康右正言扵贈承議¶
郎諱澤為曽王父扵沅州通守諱渙為王父扵直秘¶
閣章泉先生諱藩為父妣孺人俞氏邢氏少傳家斈¶
又負笈千里南嶽麓東䴡澤以尋張氏之緒從岷隐¶
戴公受春秋晚益单洽尊聞行知非&KR0002;世儒書癡𫝊¶
癖而巳章泉先生高節聞天下春秋髙臥堅不出然¶
四方之士從者如雲處士左右承迎凡可以娛親享¶
賔者傾家無吝色先生寢疾處士巳華皓嘗薬舉秩¶
執䘮送終哀動行路&KR0487;見衣表朝廷以先生參辭聘¶
召晉直木天法當澤子處士嫡長也嘆曰先人逃名¶
<pb:KR4d0340_SBCK_161-2a>¶
敢囙以為利乎力辞改命承務郎致仕亦不敢拜也¶
即所居之側綿蕝数&KR0122;扁曰野處書院又為小圃扁¶
曰東囿秀巖李公榜其堂曰企踈謂公父子不减二¶
踈處士落筆語妙篇什流𫝊然未甞存槀其自詠有¶
云詩乎顛次必扵是酒也湏㬰不可離雜之章泉集¶
中無辨也為人内端介而外和易早交名流晚殿諸¶
老清談修謹獨堅悍不衰將終旬浹無所苦覺体倦¶
家人具浴歛議丧𦵏命易簀正寝而逝生扵紹興壬¶
午七月十四日卒于淳祐丙午六月十九日年八十¶
五明年丁未二月丙申𦵏于招善鄉葉家塢之原配¶
<pb:KR4d0340_SBCK_161-2b>¶
俞氏先夫人之姪徽守湍石先生諱畢之曽孫三男¶
長&KR0159;曽廸功郎泉州徳化尉次&KR0159;寳&KR0159;章乙酉貢士¶
皆前卒次&KR0159;龍見廸功郎泰州節制司凖備差遣一¶
女適起居舍人故韓祥孫男女各八人自古王侯將¶
相多如麻粟惟&KR0483;民高士雖帝王盛世不過巢許夷¶
齊軰数人厥後有為羔鴈動色猨鶴驚恐者故謝公¶
有小草之侮藏用有隨駕之嘲常秩有聼雞之刺非¶
素隐之難而終隐之難也&KR0002;夫父抗節扵前子繼志¶
扵後余攷前載得三人焉漢徐穉晉戴逵本朝魏野¶
而巳三士所立固高穉子登華歆欲見不詣扵公用¶
<pb:KR4d0340_SBCK_161-3a>¶
交群不應漢末盗賊敬之不犯其里逵子勃亦高尚¶
以散騎常侍徴不至野子閑與仲先齊名時人有父¶
子少微星之句非身隐之難而世隐之難也以古凖¶
余處士真章泉先生之子矣銘曰　子銘季札不過¶
十字野塘之銘稍覺詞費誰𫝊&KR0483;民有攷扵是¶
　　　雷母宜人王氏¶
宜人王氏故京西安撫司幹辨公事贈某官雷君諱¶
某之妻朝奉大夫直寳謨閣浙西路提㸃刑獄宜中¶
之母生扵淳𤋮丙辛正月沒扵寳祐丁巳八月八日¶
年八十二&KR0004;封孺人累贈宜人明年二月丁巳𦵏扵¶
<pb:KR4d0340_SBCK_161-3b>¶
撫州臨川縣明賢鄉之桐原距夫三里而近世四子¶
長安中前卒次宏中次寳謨公次憲中一女&KR0408;余彦¶
堪孫男女&KR0002;干人塟後七年寳謨公貽書莆田劉某¶
曰吾母平生可紀者衆不肖孤不勝書今筆其大者¶
為家𫝊以請吾子其論述之將刻諸宰上以昭余哀¶
按宜人始祖諱威北平王諱處直之㓜子廣明&KR0004;首¶
倡義勦巢復京者王兄處存也終義武節度使扵郜¶
弗克紹北平王代領其軍後為養子都所簒威北走¶
契丹事見五代史既而自北還南至豫章豊城之城¶
頭里居焉至乾淳佑間益蕃而大族多名士以理學参¶
<pb:KR4d0340_SBCK_161-4a>¶
扣諸老文筆角逐時髦者相望也宜人曽祖諱昌祖¶
諱頥父諱夢顔字安&KR0038;素英邁與寳謨公大父某官¶
諱某為筆硯友故宜人嬪子雷夫家自高曽世　斈¶
無貲産家朴素無&KR0107;澤宜人逮事兩世翁始盡孝極¶
敬雖井臼箕箒庖人飪紡織皆服其勞無隕𫉬故夫¶
子得嚢螢映雪不以家衡慮賢郎得擔簦負笈不以¶
貧輟斈始雷氏一門皆士服俄而相踵由鄉賦奉¶
對登膴仕而寳謨公遂為丁未臚唱第二人&KR0004;掌¶
南書記今丞相賈公方建聞俸外時有臺餽以助親¶
釡稍&KR0073;矣子通朝籍禋霈該封向榮矣傍&KR0026;歆羡¶
<pb:KR4d0340_SBCK_161-4b>¶
人終無&KR0104;容寳謨公兒時嘗曰厨無宿舂盍稍治生¶
乎宜人曰汝但讀書此非汝事後守南康一日命工¶
欲稍治首餙叱曰吾平生不識珠子死勿以此累我¶
用一小木梳四十年属纊以二篋命寳謨公啟尋木¶
合内耳環子曰以此殮我其歸時物也篚内惟鐡木¶
薬器数件耳宜人一生固窮視里之富者&KR0002;凂&KR0666;族¶
子弟謹厚者亟請奨願其成立&KR0127;俊者輒顰蹙日吾¶
方&KR0104;之未足喜也自七秩後有嗽疾久寝劇在南康¶
踰&KR0010;起居甚適夏五忽呼寳謨公至曰見兒子作太¶
守矣好歸去休寳謨公忍淚曰母何爲出此言曰汝¶
<pb:KR4d0340_SBCK_161-5a>¶
勿哭我亦不忍棄汝但死生常理也又告家人曰湏¶
少凉涉秋嗽大作旋愈然寝不復興八月六日問侍¶
疾老婢汝何許得肉曰今日𥙊社驚曰凉矣微有咲¶
容寳謨公曰母快活耶曰自然又揺手曰勿哭但常¶
思吾言莫戀好官越二日昧爽終扵郡治昔春秋謂¶
母以子貴詩美容服之盛孟子辨前士後大夫前三¶
𪔂後五𪔂之異以宜人&KR0026;之子倫魁生兒不慰意歟¶
身命婦𧰼服不委佗矣祿二千石肥耳&KR0127;煗不足扵¶
口體歟而宜人所以持家奉已歛首足形與賃舂辟¶
纑時不少改度盖春秋之所貴詩人之所美孟子之¶
<pb:KR4d0340_SBCK_161-5b>¶
所異皆不足以汨其靈臺有斈大夫之所難者至¶
扵治命一語凛然有滂母之風矣&KR0004;寳謨公為諸生¶
数舉幡論大事及丹墀空臆空言省闥署事十反氣¶
節愈劲三立朝不数月&KR0208;去非戀好官者而母訓之¶
𫿞如此烏乎可敬也巳銘曰自誌其母惟桞歐陽¶
栁無足云歐母不忘夫人家傳可&KR0024;彤史烏呼賢㢤¶
此母此子¶
　　　夫人宗氏¶
宗夫人婺之義烏人開封尹忠簡公之四世孫衢州¶
通判䕫之曽孫隐居膺之孫平川居士行之之女贈¶
<pb:KR4d0340_SBCK_161-6a>¶
某大夫東陽王君師伋之妻幼䏻誦内則&KR0003;語孟平¶
川君奇之秋賦&KR0408;與大夫聫席爱其秀整揮翰如飛¶
出語不凡女焉大夫素倜儻未嘗問家有無或負笈¶
出逰夫人服&KR0878;練躬井臼以儉持家奉姑謹事叔妹¶
姑如大夫&KR0163;屋頓挫&KR0002;拂欎夫人曰窮達也家有¶
書種奚其戚時二子已嶷然見頭角矣大夫遂&KR0936;志¶
事外闢雙桂軒花竹環列親朋至則酣觴賦詩夫人¶
亦好事酒脯不戒而具雞鳴&KR0208;二子起就斈至鬻¶
假以具束修遇盍簮㑹友則課婢宿舂治魚菜厨烟¶
或夜艾未歇大夫友壻黄誠之子夢炎早恵夫人親¶
<pb:KR4d0340_SBCK_161-6b>¶
為束髪命幼子與同學長子切磋之大夫每見其進¶
必&KR0091;奨夫人喜曰三子吾尤見其成大夫卒幼子紹¶
定已丑龍飛進士長子嘉𤋮戊戌甲科第五人黄甥¶
亦擢淳祐庚戌第大夫尤篤天倫伯兄中右科後調¶
官卒扵京為称貸反柩謂夫人日兄貧諸孤吾責也¶
自是與嫂姪共炊釁者十年議從子不異已子幼子¶
&KR0004;筮炎簿迎夫人與姆偕從子舍者亦計其&KR0338;間¶
語二子汝伯父與汝父雖異㸑汝父一飯不自飽¶
每見人妯娌間易生猜恙宜體吾平等心子婦敬聼¶
門内雍睦篋笥無　銖異蓄言家法者尚焉&KR0010;時奉¶
<pb:KR4d0340_SBCK_161-7a>¶
當拜掃必躬率子孫饋薦時喜談上世事曰&KR0178;後生¶
日逺日&KR0111;耳或以緩急告力所可及無吝色御下寛¶
减𫉬不識笞罵&KR0004;大夫從斈竹軒馬先生與孔山喬¶
公同門友善後長子倡名孔山為首相立殿上退遣¶
吏賀曰當以衣鉢相付葢謂均第五人也幼子亦通¶
籍孔山對客自大夫曰敬叔有子或與長子干相君¶
宜可得見祿乃注管記逺次以歸二子為母寿夫人¶
泫然曰吾傷汝父不及見明年長子及𤓰一夕暴卒¶
幼子懼夫人不䏻堪夫人曰吾雖痛何益老矣如汝¶
兄兒女何幼子夫婦合詞曰昔以兄次子為某子某¶
<pb:KR4d0340_SBCK_161-7b>¶
有子請以爲兄長子之子且嫁兄女夫人曰汝兄有¶
托矣幼子宰宜興夫人就養属&KR0010;&KR0189;盗起子慮貽親¶
&KR0104;夫人曰汝勿我&KR0104;飢民飯椀乃汝&KR0104;尔發運使趙¶
公與邁兼臬事既梟盗發泉粟賑恤皆莫敢承扵欲¶
往未敢告夫人速之曰汝不親往而誰往偏歴盗鄉¶
寔惠周浹境内按堵及守毗陵&KR0172;迎系路夫人曰汝¶
爲宰以亷謹称冶郡當一如治縣俄改知臨江將陛¶
辞擢主管官告院以風聞去夫人曰汝父欲䇿一名¶
不可汝未五十齒朝任子可疾行之盍少安以佚吾¶
老子左右娱侍不敢問釣者五六年夫人亦以在家¶
<pb:KR4d0340_SBCK_161-8a>¶
爲楽伏臘燕集中外親常数十人子起家牧郴州欲¶
以親老陳情夫人曰朝家選疾非直計汝私吾雖老¶
尚堪爲汝行子待潘輿所過佳山水輒盤礡夫人喜¶
曰吾從汝宦逺下数百里今周覧八九州亦一樂也¶
抵郴勉其子勿以&KR0189;逺簿淮陽既而政通人和訟堂¶
吏舍無事可治老兵校番&KR0033;大夫率令歸休語人曰¶
老眼未嘗見此淳古俗也素恬淡晚尤清健視聰聼¶
明步&KR0130;無蹣&KR1552;態一日語子婦曰吾來郴𦍒無恙夜¶
眠不佳夢與汝軰㑹親戚家庭覺謂生朝廷近因想所¶
及耳俄騰間有物騰如珠者素粧走膚理間殆佛家所¶
<pb:KR4d0340_SBCK_161-8b>¶
謂舍利子者室人異之及生朝上夀慈顔悦甚舉觴¶
至釂蒲節亦如之子且喜且懼曰吾親飲未甞濡唇也¶
越三日夫人&KR0808;沐如常子婦環侍奉笑語夫人猶¶
御刀尺昏暮忽索然燭曰吾去矣令分明可也子荅¶
黄問故曰吾不䏻生與汝還矣終于郡治之正寝實¶
祐丙辰五月八日也郡士民莫不涕泗營伍至&KR0197;慟¶
失声夫人諱惠真生扵乾道癸已四月二十三日年¶
八十四三封至太宜人累贈　人以其年十二月庚¶
申合祔于西峴大夫君之墓子二人困金故從事郎¶
昭&KR0159;軍節度掌書記次鎔見朝請大夫真寳謨閣知¶
<pb:KR4d0340_SBCK_161-9a>¶
福州福建安撫孫男二人長瀾某官次涛某官孫女¶
一人適某官丁應復曽孫余於寳謨公两同朝𠕅¶
受㕓寳謨公詒書奉某官許君子良所状夫人言行¶
問銘扵余扵是夫人𦵏八年矣余惟婦有四行有三¶
從夫人亢素族為華宗積隂徳享隂報事姑盡敬極¶
孝訓子以𫿞濟慈一言一語&KR0666;族𫝊誦一舉一動州¶
里楷式以圖史孜之皆合而有又有平川為之父有¶
大夫為之夫有記室寳謨公為之子所謂四行三從¶
無一憾焉寳謨公記貴語及二親必泫然不禁曰吾¶
成名父不及見吾昔逺宦使吾母沒扵椘東&KR0189;壘&KR0010;¶
<pb:KR4d0340_SBCK_161-9b>¶
晚授鉞扵名都巨屏朝菌之榮淺風木之悲深惟掲¶
先美以詔㒺極萬一少紓予哀余不敢以耄老辞既¶
書于石而系以銘銘曰　夫人門閭侔崔盧乃翁擇¶
對嬪臞儒藁砧開卷婦辟纑下睦妯娌上承姑老天¶
報以雙明珠大夫記室不少湏夫人老寿乗潘輿僅¶
見少公两輪朱&KR0010;晚鈇鉞填閩都追壊顧復常欷戲¶
翁仲可有亦可無冡傍万卷良區區古者彤管之所¶
書率&KR0026;其子及其夫君嘗載筆承明廬請勒豊碑峴¶
西隅我次遺事徴諜圖大夫鹿門翁之徒夫人壼範¶
玉雪如莱妻陶母其人歟寔媺非有一字䛕銘之以¶
<pb:KR4d0340_SBCK_161-10a>¶
待後董狐¶
　　　山甫生母¶
余年四十二&KR0152;林淑人哀逝者之賢而夭遂不再昏¶
既𦵏淑人左右無侍巾櫛者或言里中有孤女陳氏¶
本大族母微携以適人長無所歸先親魏&KR0038;為余納¶
之事余三十五警惠而勤力付之管鑰篋笥謹守¶
強記無毫髮遺忘余麾節歴江東西以至嶠南先後¶
四立朝出處必俱余終日坐書案治公家事户内𤨏¶
碎家有無事緩急計慮酬酢一出其手族戚部曲皆¶
称其忠智生三子長吉女次衝孫皆早天幼山甫及¶
<pb:KR4d0340_SBCK_161-10b>¶
見山甫昏官有男女孫各二人素強健因微疾誤服¶
黒錫丹手足浮腫三易醫不愈終扵臨安之寓&KR0492;年¶
五十五以疾辛未臈月二日生壬戌六月二十七日¶
卒甲子三月二十七日𦵏扵城西北阮之原父舉生¶
母林氏山甫始以余任為從事郎南劍州司户参軍¶
後余塵侍從改奏授承務郎告下其母殁年餘矣悲¶
夫銘曰　𦵏汝者汝子也銘汝者汝主君也復何憾¶
哉¶
　　　侍奏名林名¶
君林氏名汝礪字君用四世祖傳作監簿矩曽王父¶
<pb:KR4d0340_SBCK_161-11a>¶
天倫王父長楽尉成父方受學扵艾軒給事王公晞¶
亮器之以孫女女焉生五&KR0010;王夫人卒甫冠㧞鄉㪯¶
下第之明年父卒斈益苦藝益進而頓挫三十年不¶
偶辛丑始奉對南廊歸道富沙有友壻王卿邁薦于當¶
路請攝建陽簿辞不就自是閉関蕭然無復當世志¶
鄰有不見靣者然扵&KR0666;族冠昏丧𥙊必與先榮多崇¶
峻雖老省謁必躬從兄高殁無子君以次男秀翁継¶
未㡬而夭以姪希徐継又夭君泣下曰吾早孤惟世¶
母從兄焉依既死何辞以白復爲二姪命&KR0071;景定壬¶
戊寅公當廷試辞君西上君曰此見君第一義科名¶
<pb:KR4d0340_SBCK_161-11b>¶
前定謹毋阿時好既而寅公以對語直居丙科堂差¶
教授福州中秋寅公書至笑語如常越二日庚子¶
忽語家人曰吾大数止此耳俄枕奄然而逝年七¶
十三配孺人洪氏以庚戌仲冬戊戌前卒年六十六&KR0010;¶
始孺人未嫁二親同産皆物故以一女子當門户焉¶
兄&KR0071;絶既嫁𦵏舅姑處族戚内外整肅皆&KR0063;礼法子¶
一人寅公也將以癸亥臈月庚申奉二柩合𦵏扵陂¶
山之原以前婦方氏祔于姑右母命也孫男一人榮¶
孫前𦵏寅公來求銘其言悲甚曰孝莫大扵榮親寅¶
公𠕅薦扵鄉二老猶無恙反舍法成母不及見臚唱¶
<pb:KR4d0340_SBCK_161-12a>¶
父又不見此先親之遺恨不肖孤之至痛也余以暮¶
年懲諛墓之誚然扵交逰中素不重寅公行義矧仁人¶
孝子顕揚之請其敢以耄&KR0189;為辞乎銘曰　鹿門老¶
公柴桑隐君婦各&KR1275;美子皆無聞猗歟博士卓立辛¶
勤蕃詹之孝融偓之文手搴丹桂足梯青雲謂列𪔂¶
扵高堂忽負上扵新坟辞曰生不得錦衣之歸兮殁¶
將奉黄誥而焚¶
　　　劉安人¶
前太學博士朱植將𦵏其母夫人令瑞州牧尚書郎¶
文君天祥既状其行而請銘扵前史官劉某按夫人¶
<pb:KR4d0340_SBCK_161-12b>¶
劉氏世爲廬陵大族曽祖臯祖文正父先朝夫人既¶
笄歸扵承奉郎朱某博士父也承奉固修士負笈㳺¶
四方夫人闔户持家中外事皆自营綜不以煩舅姑¶
姑喜曰自新婦入門吾姑暇迭扵&KR0949;髓之奉蘋𦸼之¶
薦必勞其勞姑苦風&KR0365;遇疾動夫人左右扶掖不寐¶
達旦&KR0666;族間小不睦輒以微辞感動皆言下悔悟¶
聴受賙其乏絶者而拊其&KR1103;弱者性寛慈未嘗笞罵¶
&KR0391;𫉬惟𫿞扵誨子博士幼穎異夫人勉益勵其進長¶
秀羙論文之友問字之客常滿坐夫人截鬟脫珥具¶
酒脯無吝色丙辰以内舍平校魁南宫詞賦廷對擢¶
<pb:KR4d0340_SBCK_161-13a>¶
甲科調昭州教授歸拜二親夫人語之曰昔汝外¶
送汝舅赴龍城法&KR0122;云做好官易做好人難汝勉之¶
㢤戊午博士迎二親問戍師留之幕下桂府嵓洞奇¶
絶板輿之覧甚&KR0408;俄念歸不可遏博士預偹薬裏題¶
以甲乙舟㳂衝求夫人感微恙承奉公取乙裏將薬¶
服夢人告曰誤矣當攝甲裹者始題二褁以甲乙别¶
隂陽二證甲陽也乙隂也如言而愈又甞&KR0002;氣疾醫¶
不䏻治有方士謁其舅曰服吾薬立愈&KR0145;数粒餌之¶
神效亟訪謝其人不知所往矣人謂大人一念孝敬¶
隂有隲相之者博士庚申秩滿辛酉當入京日者言¶
<pb:KR4d0340_SBCK_161-13b>¶
夫人四月有咎至仲夏乃行徐&KR0038;子正遷博士改京¶
秩以親年喜懼丐外便養朝家未許求助扵平舟楊¶
公楊公為白丞相添差𡊮州通守歸膝下半載而夫¶
人不起年七十五癸亥四月十九日也始属疾語博¶
士吾夢至高齋及返堂上積雪如山不得歸非佳兆¶
也女孫在傍教以婉婉又曰今日之死與明日之死¶
一也神閑氣定竟無一語謬其不怛化如此其年某月¶
某日𦵏于之宣化鄉堂福朱山之原封安人男一人¶
埴也女一人適進士吴綺孫男一人鎬孫女一人許¶
適進士羅轟膏澤鄉之劉代有名人科名不絶書辰¶
<pb:KR4d0340_SBCK_161-14a>¶
翁者夫人從子尤髙才擢壬戌第夫人喜曰劉氏¶
益昌矣方博士立朝夫人里居無恙而博士思慕&KR0002;¶
不䏻一朝安銀緋歸覲閭里歆艶然寿觴方循扵南¶
陔束芻巳陳於北堂矣悲夫使愽士不勇去楊公不¶
從臾人子終身之悔豈有急㢤噫𫠦謂孝通神明者¶
歟&KR0004;博士𠕅擢師儒之瑞牧&KR0004;入舘其賛書皆余視¶
草博士&KR0038;之譽髦也瑞牧世之端人也皆余所敬爱雖¶
扵夫人未展升堂之拜然于夫人之子有同朝之誼¶
瑞牧之名方重扵世状夫人累千餘言余所書皆摭¶
扵状者瑞牧謙兾博士哀疚以銘属余銘曰　不¶
<pb:KR4d0340_SBCK_161-14b>¶
以夫之隐約爲戚不以子之顕融爲喜之義方𫿞扵¶
父命師敎其治命合於朝聞夕死韙㢤瑞收筆無溢¶
羙吾爲斯銘以&KR0024;唐史¶
　　　鄭甥主學¶
後埭之鄭世有顕人君名子簡曽大父閱礼大父孺¶
可父衝甫母劉氏二劉先生之孫贈正議大夫起世¶
之女前進士希道中大夫直秘閣希仁之女弟君少¶
穎脫郡兒中長身羙髯手度宛如二舅弱冠用族父¶
&KR0038;子監丞涇甫牒發渭薦既下第志益苦藝益進景¶
定壬戌五上春官矣君不以垂翅少沮猶欲蓄銳奮¶
<pb:KR4d0340_SBCK_161-15a>¶
翼親朋勉就南廊入等以叠㳺邊金吾夏侯貴上其¶
劳𫝊相賈公啟擬俾附淮㐮舉人例先参選調漳州¶
龍溪縣主斈過建趙漕孟𫝊延入幕君以追戊辞抵¶
漳一親斈制過科試命題發䇿皆有義味鍳裁明去¶
取𫿞矜佩恱服斈職皆選俊秀無以賄進士有不願¶
之郡庠書院而願之縣斈者詞東北溪二先生于¶
斈創貢士庄復縣斈田郡帖&KR0096;縣兼僉力辞美譽流¶
聞賢士大夫咸曰不意南廊官入自立如此未㡬以¶
微恙卒于官下癸亥八月二十七日也年四十六娶¶
方氏鐡庵忠惠公大琮之姪女&KR0071;薛氏潮守季良之¶
<pb:KR4d0340_SBCK_161-15b>¶
姪女&KR0071;趙氏懐安丞希澹之女二男長大有登仕郎¶
&KR0519;貢進士次大壮孫男一人名&KR0063;松以甲子十月&KR0004;¶
十日塟扵興敎里南山考妣墓之右君所自相攸者¶
也君性至孝母病再刲股夢神告曰可延一紀至期¶
當試南宫遂輟行余與鐡庵以此器重之鐡庵帥番¶
禺與之同載鐡庵沒君懐其君遇識其言行誦之終¶
身而又輟豁通世務強敏有吏幹非高虗捉塵尾清¶
狂不問馬曺者而天不假年其用不究惜㢤君母及¶
二舅余群從也余君聖善將終以君属余及秘閣秘¶
閣既拊其孤&KR0052;理其家而余銘其墓銘曰　相與𤓰¶
<pb:KR4d0340_SBCK_161-16a>¶
葛知其純孝&KR0004;莁芹𦸼聞其善教其才與年皆可到¶
&KR0154;不顕融&KR0154;不耆耄然君二雛挺出英妙菑之播之¶
必食其報¶
　　　方隐君¶
出郡城北可十里其地皆平畴沃野清泉古木方氏¶
聚居焉数百年文献故家也上世有與伊川同學者又¶
有與坡公厚善者有為朱張高第者一門擢科級為¶
名卿大夫者不可悉数君諱審&KR0096;字立之小金紫公¶
嶠之四世孫河東轉運公宙之曽孫贈承事郎程¶
之孫真窖翁銓之子少&KR0573;奇志從伯父特魁鎬仕湖¶
<pb:KR4d0340_SBCK_161-16b>¶
之所至交其豪雋才及歸慨然罷舉家有善和之¶
書東岡之陂汾曲田君曰吾讀此耕此足了一生矣¶
始者人疑其功名頓挫憤悱而然既而久幽不改以¶
至大耄安之如一日朋儕或出而仕或仕而貴然速¶
化者包竈之羞暮行者飲鍾漏之愧往往得少丧多¶
惟君超揺事外有以自樂弓旌不䏻致増戈不䏻及¶
其鹿門翁漢隂文人之流歟後進視君猶大夫行¶
然君上接而下扶屑教善而誘士者尊之&KR0010;中¶
不一𠕅入賊惟與王卿實之倡和四方秘書蒙仲論¶
去君益岑寂余少君七&KR0010;早交下風後卜溪上埋¶
<pb:KR4d0340_SBCK_161-17a>¶
骨去君舍百步許逰釣必俱今&KR0010;余病数月不至溪¶
一日山中人報桂花開發余病少愈方折簡約君同¶
賞而訃至矣悲夫君博古通今父子皆䏻詩有真窖¶
聼蛙二集其志業不少概見扵世者皆扵詩發之君¶
生扵淳𤋮庚子三月二十四日卒扵景定甲子九月¶
十七日得年八十有五娶朱氏先十七年卒君𦵏之¶
扵興教里福平山石櫳之崗子箕孫男二人以其年¶
十一月二十七日奉君柩合祔余論次君平生或曰¶
無乃太簡乎余曰昔臺卿自銘淵明自𫝊寂寥簡短¶
矣矣然不害其𫝊古之所謂𫝊者在此不在彼也余¶
<pb:KR4d0340_SBCK_161-17b>¶
所謂書近之矣銘曰　髪眉老蒼九尺長毫&KR0621;流落¶
萬丈光杜韓二語孰可當樗翁采之銘¶
　　　程孺人¶
某䉀州福唐大聚落也清溪古榕映帯環合居者二¶
干餘家程黄州大姓也世為姻如古朱陳夫人¶
程氏嬪扵黄為迪功郎子建之妻宣敎郎知泉州安¶
溪縣裳之母事舅孝處妯娌和御&KR0391;𫉬恕&KR0127;財賙急¶
與鄰曲通假借夫勤苦累上春官不售夫人曰積¶
豊而報嗇不在身必在子益勵裳扵斈高價收書厚¶
礼聘師必躬夜緝苧麻敎諸女紡織裳擢庚戌乙科¶
<pb:KR4d0340_SBCK_161-18a>¶
二親方五十餘閭里歆艶裳初筮長泰尉𠕅調延平¶
錄参皆奉親輿以行既改秩領民社夫人久病不欲¶
行然母子不䏻相舍汔就養抵官病良已家人相&KR0159;¶
&KR0010;餘復病山縣無醫裳迎醫于城丹附迭進不愈遂¶
卒年六十七以子貴㤙封孺人生於某年月日卒扵¶
某年月日𦵏扵某鄉某山之子男裳長也立毅次也¶
後扵某氏四女皆適儒家孫男二人孫女一人俱幼¶
余庚申行役道延平得裳所著　異之平時所賞¶
好之士指不多屈或辦博或藻䴡固有可與裳著鞭¶
爭光者至扵煆煉粹言近旨逺䏻道人意中事則皆¶
<pb:KR4d0340_SBCK_161-18b>¶
避裳三舍矣矧紏郡而監司如湯東澗宰邑而&KR0009;公¶
如徐擇齋皆称其官業不容口烏虖有子如裳夫人¶
可以無憾矣銘曰　賢哉夫人裳之母作銘者誰裳¶
之友友何人斯後村臾¶
　　　瓊州户錄方君¶
開禧乙丑余&KR0024;國子生時鄉先軰二方君猶在學長¶
君名其義字同甫與其族子阜鳴字子黙齊名皆由¶
鄉賦入大斈二君生扵丁丑與余先君齊年余敬事¶
之公私試必聨案爐亭客舍夜語常達嘵凡故家遺¶
俗逸事諸老先生舊聞聼之入人肝脾長人智識余¶
<pb:KR4d0340_SBCK_161-19a>¶
終身誦之不&KR0111;非特筆硯問沾丐膏馥而巳然二君¶
文𢧐&KR0208;不成晚相先後奉南廊對中高等子黙猶至¶
外郎君僅歴英徳府貢陽尉梧瓊二州户錄秩止從¶
事郎士林至今嗟惜君逰江名公卿爭下榻嘗舘¶
于今壇王氏寔齋閣授業焉貢陽多盗君至群偷㐮¶
息帥聞之曰是六館知名士尚作尉乎欲羅致守固¶
請以自助梧守方俟&KR0033;儒重君老成郡政必咨¶
方&KR0013;劾去帥使機幕蕭䝉来攝蕭貴介癡騃吹求前¶
人事以迎合上官君辨其不然蕭忿甚帥移君扵藤¶
以避之蕭去乃復後守劉侯煒叔曰户錄吾父執何¶
<pb:KR4d0340_SBCK_161-19b>¶
敢相吏公退琹詩相好如賓友君秩滿劉侯移守瓊¶
請于南銓以君為瓊户録曰此非所以相處瓊有機¶
宜一員無以易君力挽同載度海財一月卒于户錄¶
官舍享年七十四紹定庚寅八月某日也君事母極孝¶
貢士歿諸昆餬口四方君侍𦞃下跬步不離及&KR0024;入¶
太孺人勉君母歸君一日心動挑包&KR0563;歸入門而丁¶
内艱䘮費悉出君諸昆歸則墨舍無乏事矣事兄尤¶
謹諸姪孤者無以養與不䏻嫁娶者皆以身任之其¶
内行如此篤好関洛書詩宗陶謝文師蘇氏嫓黄¶
孺人與二文夫子阜國阜吉皆前卒孫男二人應紹&KR0063;¶
<pb:KR4d0340_SBCK_161-20a>¶
發&KR0063;發今為某官孫人三人&KR0004;阜&KR0038;有雋才試常薦¶
占魁亞危升舍選余每謂君生兒如此足慰人意君¶
頻蹙不語叩之則曰恐華而不實耳指阜吉曰吾他¶
日得此兒女及卒鯨波萬里外卒賴阜吉徒步返柩¶
其初南轅也&KR0063;發甫三&KR0010;與母呉拜辞堂下君指&KR0063;¶
發謂吳曰汝善視之長必興我家君卒&KR0063;發甫八&KR0010;¶
&KR0108;孤童擢甲科立兩朝為學官礼官皆以論事去君於¶
子孫寿夭通塞雖許負唐舉無以加余所目覩也¶
余晚還朝應發倅建奉家𫝊来曰知吾祖事者惟子¶
願刻之宰上余諾之而詞頭山積未暇也及懸車還¶
<pb:KR4d0340_SBCK_161-20b>¶
# SB1_1327-185.png
# page missing
<pb:KR4d0340_SBCK_161-20b>¶
之速誰主尸之乃&KR0002;是酷吾聞天道乗除倚伏是¶
生聞孫儒級文籙譬家扵田昔今熟𩦸束大宛鸎出¶
幽谷一封&KR0487;骾百壬頸縮歸白松楸銘筆余属念昔¶
橋門熏炙者宿發藥在耳清暢在目今一甲子𠕅忘¶
頴秃瞻彼姑嶺扵此埋玉有碑巋然覧者必肅¶
<pb:KR4d0340_SBCK_161-21a>¶
¶
後村先生大全集卷之一百六十一¶
<pb:KR4d0340_SBCK_161-21b>¶
