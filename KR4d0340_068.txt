# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.562773
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB04n0252-068後村先生大全集-卷第六十八.
<pb:KR4d0340_SBCK_068-1a>¶
後村先生大全集卷之六十八¶
　外制¶
　　　葉夢𪔂制兵部尚書兼職依舊¶
春闈以行藝造士拔其英華夏卿有文武全才付之¶
衡尺屬方峻事爰命為真具官某學者師模儒之鴻¶
碩嘗典三禮古之伯夷后夔及擁雙旌今之陽城元¶
結最光諸老而召来從吾兒之游遂陟文昌俾司俊¶
造入伯楽　無非冀野之龍媒號陸氏荘不下唐朝¶
之虎榜卿亦勞止朕甚嘉之褒鑒裁而出綸冠履班¶
而叠組及閒暇而簡稽軍實以公平而甄叙人材茍¶
<pb:KR4d0340_SBCK_068-1b>¶
匪名流曷膺髙選噫時方經武固資圻父之爪牙官¶
曰納言無愧尚書之喉舌所&KR0278;爲者其往欽哉可¶
　　　包恢除禮部侍郎兼職依舊¶
禮有崇卑以于以肅君臣上下之分國所尊事其可無¶
老成典刑之人亦既&KR0278;爲宜加眞拜具官某聞師密¶
授得父單傳逮精舍之乆荒儼灵光之獨在和順所¶
積居然有徳而有言精悍不衰靡煩祝哽而祝噎雖¶
奴𨽻知爲清白非磨湼所能磷緇晚就蒲輪徑持荷¶
槖嚢封應詔凛然言議風㫖之間綿蕝草儀出於制¶
度文爲之外所謂薬石愛我夫豈玉帛云乎積望推¶
<pb:KR4d0340_SBCK_068-2a>¶
重於一時落權奚待於滿&KR0010;噫刺經作制可以洗諸¶
儒聚訟之譏析句分章未若陳大人格非之説顧如¶
耆雋寕假訓辭可¶
　　　徐經孫除刑部侍郎兼職依舊¶
式敬爾獄乆煩閲實於祥刑明試以功廼命為　於¶
法從疇咨偉望申錫贊書具官某介而能通仁者必¶
勇生漢高士之里抗志尤清有唐司訓之風持論近¶
厚出處了無所附麗始終莫得而磷淄偉衣從鶴禁¶
之游盡忠於輔導濃墨批鸞臺之勑見憚於貴權凡¶
有論思居多&KR0024;益箴諫明游雷之示戒嚢封應元日¶
<pb:KR4d0340_SBCK_068-2b>¶
之求賢言自躋從班實堂憲部民有矯䖍姦宄無忿戾¶
之心吏或磨淬角圭矢哀矜之意朕方欽恤卿每平¶
反乃出綍以落權且錫鞶而抗寵噫職分周典皆云¶
帥屬扵貳卿書列臯謨孰謂不儔於三后可¶
　　李廷芝除權兵部侍郎依舊兩淮安撫制置¶
　　使知楊州¶
班師振旅嘉元戎十乗之還舍爵策勲峻司馬九伐¶
之拜爰疏異渥以奨雋功具官某學以輔其天資儒¶
而通於世務啇隠楚南之檄俯視飛卿正封郾城之¶
詩可肩韓愈聚米圗山川之險易投醪同士卒之苦¶
<pb:KR4d0340_SBCK_068-3a>¶
甘既環轍周行於三邉乃授龯獨當於一面路考室築¶
爰居之百堵民始有巢并兵攻未下之二城士不解¶
甲其勤勞也至矣果談笑而得之因壘降崇侵疆歸¶
魯奏捷既騰於夜報第功豈陟於夏卿朕惟羊陸之¶
所懐徠務先施於恩信殷楮之所營綜有可乗之事¶
機鑒陳迹之在前恢逺圗而淑後厚培根本宏立規¶
模噫謀元帥以詩書示加重中權之意儆國人而箴¶
訓盍務為外患之防可¶
　　　廖瑩中除大理寺丞¶
自古大幕府多奇才漢魏則班固王粲陳琳阮瑀晉¶
<pb:KR4d0340_SBCK_068-3b>¶
則阮脩孟嘉孫楚𡊮宏唐則石洪温造杜甫杜牧¶
本朝則強至謝綘尹殊李之儀之流皆以文墨議論¶
望此府爾鐔津名族代有異人載筆從戎車之後轍¶
環三邉愈風之徼賀捷之表多出其手可謂之竒才¶
矣寺監之屬丞為高選而&KR0068;丞尤高肆以命爾益飬¶
資望以對甄擢可¶
　　　林彬之除寳章閣待制依舊提舉江州太平¶
　　　興國宫¶
書&KR0091;耆夀俊古之所嚴詩曰典刑人今其餘幾廼眷¶
論思之舊乆安寂寞之濵嘗列邇聨宜疏異渥具官¶
<pb:KR4d0340_SBCK_068-4a>¶
某凌雲逸氣揭日貴名射矍相之&KR0211;衆人有&KR0045;觶而¶
去者奏阿房之賦諸公争搢笏而誦之拔於時髦付¶
以風憲青蒲諷議惓惓法家拂士之言白簡指陳凛¶
凛君子小人之辨遂繇𦂳路徑上禁除方眷注之郅¶
隆何疑嫌而勇退雙溪叠嶂難忘桐鄉烝嘗之思二¶
頃一區不恨汾曲田廬之薄朕念其侵尋八袠留𣻉¶
十朞困漢殿之稱觴法虞朝之上齒朌昕廷一禮之¶
寵陟奎閣四松之班以敬高年以華晚節噫歸洛而¶
㑹貞率深嘉知足之風臨雍而拜老更尚有乞言之¶
禮可¶
<pb:KR4d0340_SBCK_068-4b>¶
　　翁合除&KR0033;秘閣淅西提刑¶
士大夫多重内輕外蕭汲皆漢名臣然望之則雅意¶
本朝黯則願出入禁闥至唐則召者有登仙之羙出¶
者有麤官之歎其来乆矣朕思所以矯之爾多士所¶
宗留𣻉周南&KR0010;晚歸來則馮唐白首矣方有清望官¶
之擬屬吳中灾傷朕數下寛恤之詔而官吏饕殘老¶
弱轉徙自吳若思徳王尊范滂輩入付以勞來咨諏之¶
任未天隆名繡華遣一日並命使大夫國人皆知¶
修名姱節如爾合者而肯為此行庶乎外臺加重矣¶
少須右扶風無捐瘠之民有革心之吏朕又當出節¶
<pb:KR4d0340_SBCK_068-5a>¶
召汝可¶
　　皮明徳除太社令¶
古者造士自國子始自貴游子弟始見於書於周官¶
者如此爾輔臣之子孝謹惟肖社令列于奉常葢虞¶
廷命楽卿教胄子之意也爾其益進于學而由於禮¶
則而父有子矣可¶
　　　拱衛大夫福州勸察使𢃄行御器械新差如¶
　　　和州陽孝信爲白鹿磯賞轉翊衛大夫¶
有功見知人情則悦無賞不往軍志之言具官某積¶
雁塞之威與鹿磯之捷爾執鞭弭實從大幕府之行¶
<pb:KR4d0340_SBCK_068-5b>¶
朕聞鼔鼙實深惜故將軍之勇超横行之穹秩佩共理¶
之左符噫精神彊而折衝方咨牧御髀肉生而興嘆¶
益勉勛名尚可¶
　　皮龍榮除資政殿學士知潭州¶
詩書謀元帥孰知該輔之賢富貴歸故鄉　狥養親¶
之志出綸疏寵建纛啟行具官某材全而徳不形任¶
重而道亦逺巖廊賡載端委而凖百僚翹舘招延握¶
髪而進千贄内宏開於正路外盡返於侵疆方資文¶
武之全才共翊丕平之景運廼縁慈侍浩然忘歸未¶
觧繁機留之不可朕惟禮大臣之義爲擇便安卿方¶
<pb:KR4d0340_SBCK_068-6a>¶
將夀母而行尤宜&KR0278;異孰開相閫俾奉潘輿若昔極¶
牧合肥曽臨青社皆以公清而賦政至乎乆逺而見¶
思㦸衛森嚴未忘恭桑梓之意門庭洗掃自然絶瓜¶
李之嫌惟仁可以甦淍瘁之民惟亷可以洗饕墨之¶
俗噫錦衣所至諒多夾道之觀衮繡以歸何待三年¶
之乆可¶
　　　呉堅除太常丞¶
昔舜命伯夷其辭𡨜寥簡短曰直哉惟清而已此非¶
選禮官之法歟漢初齊魯雨生良亦其人漢不能致¶
使叔通輩為之通而知禮必不改縫掖為短後必不¶
<pb:KR4d0340_SBCK_068-6b>¶
捃摭秦儀以希合世主之好本朝禮制大備如南北¶
郊明堂辟雍如廟議如謚法微而冠昏䘮祭之𩔖或¶
参訂於古書或折衷於儒學或求之逺野皆著為令¶
稽為决而奉常典司之卿選乆虚少行長事侍從門¶
則次補常以待天下名流爾以&KR0033;道立朝以清規矯¶
俗是真可以典虞朝之禮而異於漢野外之儀矣豈¶
玉帛云乎哉可¶
　　　馬廷鸞除軍器監¶
弧矢之威見於易殳矛之制訓於周官車馬器械修¶
備而周中興干戈斧鉞朽鈍而唐不競然則所謂除¶
<pb:KR4d0340_SBCK_068-7a>¶
戎器者亦今日之急務也爾由科目進而為瀛洲學¶
士又進而為公府&KR0122;持文墨議論與吾大臣可否大¶
政事清且要矣戎監若非所以處爾顧今兵未可弭¶
有文事者必有武備使有司所藏皆良勁不亦可以¶
信國威壯軍容乎往其試哉&KR0071;有顯用可¶
　　　徐復除秘書少監¶
國家設清望官以名勝士為之朕自庚申改紀去凶¶
舉相拔士滿朝而於所謂清望官者尤遴其選爾由¶
前御史勇去巷處且二十年他人能立初節乆之不¶
堪率自貶而求合爾獨壮老不變於要路無一迹於¶
<pb:KR4d0340_SBCK_068-7b>¶
權門無一字嘗佩龍溪左待一清如水公帑露積歸装¶
琴鶴而已朕聞其風而賢之羣玉山人間仙地爾昔¶
為青藜學士今為白頭老監豈非舘閣之嘉話朝建¶
之盛舉歟除轍既清向用未已可¶
　　　陳存除尚左郎官¶
皇祖有訓非郡最不除郎自乾淳至今未之有改太¶
末三輔之劇郡也素難治尚左列宿之長所也尤遴¶
選爾由舘閣出牧憇棠有循吏之愛抜薤有仁者之¶
勇二年而與人歌之爾於難治之郡既恢乎游刄朕¶
於遴選之官烏得而刓印哉古之善典選者曰清通¶
<pb:KR4d0340_SBCK_068-8a>¶
簡要今寒畯覔官率受吏操縱魚貫索米於長安市¶
皆是也往佐而長抑吏姦之伸士氣則朕爲知人爾¶
爲稱職可¶
　　　張濟之除秘書丞¶
舘閣皆號天仙惟丞與著作尤高有徑擢二監二史¶
者平遷亦郎潛矣爾則奏賦第一父子聨名雁塔科¶
目之盛才學之髙器識之逺詎可逺煩爾以吏事乎¶
朕有羙官在風日不到之處非爾其誰宜爲昔在漢¶
儒或以讀未見書爲喜或有清淨𡨜寞之嘲然則青¶
藜下照反不&KR0002;長檠髙張乎朕方儲英材於是中爾¶
<pb:KR4d0340_SBCK_068-8b>¶
益㙲培以需甄拔可¶
　　　陶夢桂除大宗正丞¶
朕以介弟典大宗正而又選庶姓之朝士佐焉爾以¶
儒發身然試之事則通而無滯敏而有功其在外府¶
扈農皆然進之司宗可謂不&KR0018;丞哉之選郎宿有闕¶
朕將以次選擇可¶
　　　李仁永除太府丞¶
士大夫求速化者多安平進者少朕於用人常以是¶
為權度爾淳熈參與之孫有恬靖之趣無貴介之累¶
秀眉黄髪老於常調擢寘周行所以旌故家尊髙年¶
<pb:KR4d0340_SBCK_068-9a>¶
也進用差晚猶勝不遇可¶
　　　劉夢髙除司農丞¶
人才實難持文墨議論者易得而有志於功名與事業¶
者難值朕所以有臨事乏使之歎也爾&KR0108;起諸生周¶
旋當世嘗著縣譜部郡符参閫畫皆有能聲扈農數¶
告乏絶爾於是時轉而為丞夫公私之積　可哀痛¶
朕與大臣之責出納之吝謂之有司非長貳與其属¶
之職乎朕方於此觀汝可¶
　　章鑑除太常博士¶
士君子立身大節常於離合去就之際見之爾掲貴¶
<pb:KR4d0340_SBCK_068-9b>¶
名而挾高科嘗有列於朝矣出而倅𡊮凶相方以多¶
簿錄窮隠&KR0009;廣連逮為富強堂檄三倅各行一郡爾¶
當之衡獨不肯受風旨且昌言其非遂觸相嗔罷去¶
其大莭有可勸者使之横經進之掌禮非曰為爾光¶
&KR0194;顧今&KR0418;常古夷夔之任宜属之清流夫儀禮盖曲¶
臺淹中諸家聚訟之案祖也謚筆亦華衮斧龯&KR0215;字¶
褒貶之遺意也人將於爾有考焉可¶
　　　舒有開除軍器監丞¶
朕於用人有所譽必有所試爾自策名以來宰邉邑¶
倅藩府参閫畫試之詳矣部鑰戎丞政未酬勞昔讀¶
<pb:KR4d0340_SBCK_068-10a>¶
周官見其造&KR0707;矢及戈殳㦸矛之屬莫不有制雖㝷¶
尺長短該括詳備然後知先王戒不虞之意如此其¶
可諉曰百工之事哉等而上之進用未已可¶
　　　周應合危昭德並除史舘檢閲¶
史官惟其才而已昔曾鞏辟陳師道當時以師道未¶
解&KR0260;寝而不行至朕度越拘攣有自山林布衣為史¶
長者有起諸生為屬者爾應令爾昭德皆塲屋知名¶
科目命士嘗游幕府而秉檄筆屬予留意史事既命¶
諸老提其綱領又致兩生俾操簡牘而從焉其益竭¶
於三長庶有光於千載可¶
<pb:KR4d0340_SBCK_068-10b>¶
　　侍右郎官趙師光陞&KR0048;中¶
均之郎潜而有貟外正之異可以積勞而陞不可以¶
一蹴而至也爾出為一路福星入應六曹列宿有司¶
上爾資考應格宜正含香握蘭之秩少酬持衡典銓¶
之勞益殫乃心以振厥職可¶
　　陳仲昉除工部郎官¶
日卿陛辭之朝去京且三千里朕深維體羣臣之義¶
不欲煩耆年逺役也為擇便安焉起部職清事簡亦¶
爾舊游挽之使留優恩也引以自近美意也重陪漢¶
廷含香之班毋發唐人㸔桃之歎可¶
<pb:KR4d0340_SBCK_068-11a>¶
　　　趙希哲辟知瓊州¶
瓊莞控馭海南四郡調守先遴前此官吏激&KR0058;之變¶
而欲以&KR0024;救為功爾以元僚奉檄書渉鯨浸談笑而¶
事乎師臣推其功於爾就剖左符以鎮臨之昔季康¶
子患盗子曰茍子之不欲雖賞之不竊以亷化貪也¶
渤海多盗暴勝之衣繡持斧不能勝龔遂使民賣劒¶
買牛而盗熄以仁勝暴也爾其典聼朕言一意緩撫¶
溪洞皆吾赤子豈以&KR0058;母山為恨哉可¶
　　親衛大夫和州防禦使左衛大將軍知安&KR0159;¶
　　　府池州都統制蘇劉義為昨在重&KR0159;全城郤¶
<pb:KR4d0340_SBCK_068-11b>¶
　　　敵特授五官¶
&KR0494;騰戎捷坐收全取勝之功今奨𢧐多殊媿不踰時¶
之義雖禀元臣之方畧亦資羣師之忠勤具官某頃¶
提師千往授井絡金城全璧數州脱鬼簿之危氊帳¶
隕星萬里載帝羓而去相既歸衮爾亦擁麾及兹踐¶
信賞之言示不忘前勞之意噫武爵重横行之秩舊¶
典可稽亷車祛法從之班中權増重可¶
　　　右武大夫高州刺史左衛大將軍權知蘄州¶
　　　王益為守黄授鄂功特授左武大夫依舊職任¶
昔臧質以盱眙拒佛狸杜慆以泗州卻龎勛朕懐其¶
<pb:KR4d0340_SBCK_068-12a>¶
人孰繼之者具官某頃牧齊安虜犯鄂渚震于其鄰¶
矣爾且𢧐且守能以孤壘自全隱然為上流聲𫝑有¶
司上其功狀陞左廣之秩㫒專城之&KR0009;非以華爾也¶
將以勸疆&KR0163;勤事之臣也可¶
　　　陳塏除端明殿學士依舊提舉江州太平興&KR0038;宫¶
尊事黄耉之禮從古已然魁礨白首之臣于今有幾¶
廼疏異渥以奨耆英具官某源委深長風標峻潔持¶
身接物聖之清聖之和事上臨民古之&KR0033;古之愛&KR0494;¶
諸賢共游於洛下今舊人僅存於靈光有柴門而常¶
闗非蒲輪所能致晉鄙之俗薰陽先生畏壘之民祝¶
<pb:KR4d0340_SBCK_068-12b>¶
庚桑子朕以其年開九袠名重一時雖國人瞻儀莫¶
不願其歸衮然老者筋力恐不屑於給扶昔元祐𢌿¶
軾以端明𤋮寕處光以崇福卿童髦一節輝映二賢¶
因列辟以奉觴諗大廷而出綍以見公朝優異之意¶
以倡天下亷退之風噫汾水之曲疏屬之南曽不改¶
王通之樂江湖之上魏闕之下諒未忘子牟之心尚¶
告逺猷以永終譽可¶
　　　陳堅除寳章閣侍制致仕¶
典東壁之圗書力辭華近陪　清之筆槖渴想老成¶
諒雅志之由衷挹髙風而起敬具官某頃以師儒而¶
<pb:KR4d0340_SBCK_068-13a>¶
掌教適逢&KR0017;質之盗權惡投匭之多言方植碑而深¶
刻當路防民之口既著為於舟書司成去國之身欲¶
挽囘於清議迨兹調瑟首命予環以世南長秘書煩¶
綺季輔元子出綸已乆側席甚勤地禁職親夫豈招¶
之不至昔病今愈庶幾扶以造朝胡為抗章必欲謝¶
事歎耆英之莫致加法從之峻遷噫對松階之班用¶
華晚節飲菊潭而夀永保龎眉可¶
　　　馬天𩦸除資政殿太學士依舊知福州福建¶
　　　安撫使¶
朕惠顧甌閩眷懐師帥以前執政之貴勤於拊綏加¶
<pb:KR4d0340_SBCK_068-13b>¶
太學士之名奨其安静事權増重&KR0194;數一新具官某¶
學貫古今名垂宇宙所陳三策豈非通務之儒哉兼¶
綜九流可謂圎機之士矣出藩宣於四國入唯諾於¶
一堂智畧足以圖回力量足以&KR0018;荷𪔂將覆餗安能¶
為伴食而留瑟既調絃尚不改考槃之楽属福唐之¶
弄印起舊弼而建牙以清修苦節而&KR0073;財無疾聲大¶
呼之駭物昔蔡襄罷酒禁爾能生萬户之春常衮興¶
文風爾方升三舍之俊既騰績效乃下璽封冠書殿之¶
遂嚴為閫垣之表倡噫朞月可也信如夫子之格¶
言輿人誦之可見國僑之遺爱諒惟拱北豈乆𣻉南可¶
<pb:KR4d0340_SBCK_068-14a>¶
　　　趙崇絢除將作監¶
由郎官以上為皆卿從之儲常以待麾節之有聲者¶
爾牧古括輿論&KR0091;其賢亷平&KR0048;憲部讞筆多所全活¶
乆於省户非𣻉也所以老其&KR0010;月厚其資望也大匠¶
班高而事簡兹以命爾昔漢宣中興史臣述其行事¶
首曰樞機次曰品式微如工技亦曰咸精其能則繕¶
監所掌顧可以薄物細故而忽之乎益勤鳩僝以對¶
龍光可¶
　　　趙崇絢除&KR0033;秘閣知婺州¶
朕於支郡偏壘調守必惟其人况左馮名藩去天尺¶
<pb:KR4d0340_SBCK_068-14b>¶
五&KR0494;以處貴近之均佚者近嵗號稱難治郡縣則曰¶
貴豪以輪賦爲恥田里則曰官吏因實産肆优朕弄¶
印不知所属爾前治括有聲今獨不可移之於婺乎¶
華以延閣往佩左符昔兒寛爲右内&KR0018;租當　殿民¶
恐其去大家牛車小家&KR0018;擔課更以冣爾能爲寛安¶
有不肯輸之賦國僑爲政禇其衣冠伍其田疇輿人¶
誦之惟恐後人之不能&KR0071;爾能爲僑安有不可實之¶
産先漢於循良之吏或下璽書褒美或以&KR0024;公卿之¶
闕爾其勉旃毋忽朕命可¶
　　　知南康軍趙與厦職事修舉轉一官¶
<pb:KR4d0340_SBCK_068-15a>¶
朕重於數易長吏其有治理效者必旌異而借留焉¶
爾嘗有朝蹟屡奏郡最星渚之政逹於朕聼璽書増¶
秩漢制也先民有言不倦以終之又曰堅凝之難爾¶
其勉旃毋廢前勞可¶
　　胡侁仍舊&KR0033;秘閣知泉州¶
朕惟温陵邑屋繁雄軍府殷實素號閩之楽土今之¶
郡猶昔之郡也而談者𩔖曰凋匱不可為安得一亷¶
平之守往佩二千石印綬哉爾尚列於朝絫十三遷¶
始擢臺察侍邇英然又不乆而去既去蕭然巷處其¶
於名利之際淡泊如此推以治郡必能勵氷檗之操¶
<pb:KR4d0340_SBCK_068-15b>¶
變珠犀之属俗必能還殷冨之舊而洗凋匱不可為¶
之謗矣可¶
　　　張晞顔除監察御史兼崇政殿説書¶
若稽祖宗尤重風憲以人望進如&KR0159;厯之親除由邑¶
最升則淳熈之故事孰膺是選兹得其人爾蹈君子¶
之中有仁者之勇斗間紫氣所禀得造化之清日下¶
色雲其應為科名之瑞岊江三異之羙粤俗百年所¶
無至今行人口碑之言皆謂宰君琴調之古朕廣開¶
賢路欲正百官先肅一臺仰法阜陵有自列院徑分¶
六察下待呈身而柬拔冀聞造𦞃之忠嘉今西北必¶
<pb:KR4d0340_SBCK_068-16a>¶
至之患稍紓中外可言之事尚衆况有法筵龍象聳¶
聼於舉&KR0045;雖每當道豺狼宜防其覆出密勿華光之¶
誦説森嚴柏府之威&KR0994;噫臺無長官旨哉唐御史之¶
論&KR0038;必有故仰止鄉先生之風可¶
　　　沈炎除資政殿學士提舉臨安府洞霄宮¶
清朝辭位尋故里之釣游遂殿冠班奉殊庭之香火¶
身名俱泰禮貌愈隆具官某&KR0033;哉惟清卓爾有立進¶
用匪由於捷徑自束眷知指陳每及於權門乃無附¶
麗極力破倚氷之黨昌言擊偃月之姦擢自上坡延¶
登政路幹鈞樞之二柄殫寅協之一忱大在廷細在¶
<pb:KR4d0340_SBCK_068-16b>¶
邉籌帷之計審賢和朝物和野調𪔂之功多曾委任¶
之未衰何嫌疑而勇决退有一辭之易出無三宿之¶
難先朝創資政以來不輕除授舊弼解繁機而去宜¶
示褒崇仍典領於竹宫俾燕熈於枌社名途𡾟險孰¶
如還政堂之髙物表逍遥深得獨樂園之趣載嘉晚¶
節奚愧前修噫曾侍堯階應效華封人之祝回瞻魏¶
闕寧忘公子牟之心式對寵光永綏壽嘏可¶
　　　鄭雄飛除權户部侍郎¶
夾香案以眂朝甫登清切扈屬車而上雍遂簉禁嚴¶
苟當選掄奚拘乆近具官某聞曽子之勇矣養孟氏¶
<pb:KR4d0340_SBCK_068-17a>¶
之浩然所信古書可謂&KR0033;諒之友及摹世務庶幾通¶
逹之儒告上敢言人所難立身不枉道而進是良史¶
也方資𠋣相之能不亟用之將恐柬之之老超拜論¶
思之列渴聞啟沃之忠仕有逢時舉寕待次噫小材¶
積日不離於卑官君子競辰方觀於晚節可¶
　　　奉議&KR0048;行太學博士林經德昨任建寕宰平¶
　　　冦轉一官¶
朕前命邑今皆以尉寨兵軍正繫銜所以備不虞也¶
爾所涖邑近冦巢穴一旦&KR0152;如其来衆驚欲潰于斯¶
時也爾一舉足則民社墟矣既與其孥誓死勿去又¶
<pb:KR4d0340_SBCK_068-17b>¶
能舉軍正之職激勵戍兵弧卒馘渠魁而走餘黨臺¶
閫上其功狀朕甚嘉之孟子曰舍豈能為必勝哉能¶
無懼而已廼増華秩以為臨難無懼者之勸可¶
　　朝散大夫前紹興府許彪祖&KR0009;居於瀘逆整¶
　　　誘之使降朝服以拜天地祖先率一家由少¶
　　　而長自絞而死可特贈中奉大夫直秘閣除¶
　　　致仕恩澤外更與一子恩澤¶
朕遭時艱虞思古忠義卞侍中父子同罹冦鋒顔平¶
原兄弟&KR0071;隕&KR0038;難廼&KR0002;闔門之守節尤為曠世之罕¶
聞爾西州掄魁之家茂陵名從之子安榆枌而重徙¶
<pb:KR4d0340_SBCK_068-18a>¶
釋符竹而閒居属整不臣脅爾從逆一城偷生者衆¶
十口視死如歸&KR0013;髪左袵夷忍汚於賊虜稽首再拜¶
乃卒不&KR0018;於君親行路涕洟臨朝震悼進文階而寓¶
直越常格而推恩喟然憫焉嗟何及矣噫指壁下之¶
殯壯哉遺言求袴中之孤冀其有後可¶
　　　歐陽守道除秘書郎¶
漢唐皆以舘閣儲才及以史考之有三世不徙官者¶
有十年不調者雖飛騰速化非士君子之意然英雋¶
乆淹亦宰物者之責爾䇿名早取世亷未嘗汲汲於¶
進而朕所為汲汲於爾者將以愧躁競而奨靖退也¶
<pb:KR4d0340_SBCK_068-18b>¶
中秘書髙於是正校讎矣昔瀛州學士後皆為名公¶
卿爾其以貞觀諸賢自勉也可¶
後村先生大全集卷之六十八(終)¶
