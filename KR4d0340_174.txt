# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.902768
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 174
#+PROPERTY: FILE SB04n0252-174後村先生大全集-卷第一百七十四.
<pb:KR4d0340_SBCK_174-1a>¶
後村先生大全集之一百七十四¶
　　　詩話前集¶
楊劉諸人師李義山可也又師唐彦謙唐詩雖雕斵¶
對偶然求如一杯三尺之聫惜不多見五言叙亂離¶
云不見泥函谷俄驚火建章剪茅行殿濕伐柏舊陵¶
香語猶渾成未甚破碎若西崑酬倡集對偶字面雖¶
工而佳句可録者殊少宜為歐公之所猒也¶
王元之&KR0013;遇𤋮陵知制誥因捄徐&KR0599;貶商州為内相¶
因議孝章后䘮貶滁州真皇登極召還將用矣其詩¶
乃云两制舊臣生白髪一番新貴上青天未幾再謫¶
<pb:KR4d0340_SBCK_174-1b>¶
黄州遷蘄州而卒豈新貴有所未平乎¶
王元之挽趙中令云太常草儀注全似𦵏周公足以¶
稱其勛業¶
魏舒元言云常憐李斯首不及嚴光足真處士語也¶
潘閬云白日昇天易清朝取事難野聘召而不至閬¶
呌呼而求用味其詩與張元姚嗣宗何異¶
潘閬客舎詩土床安枕稳帋&KR0013;轉身鳴定非慷便枕¶
玉凉繍&KR0013;春寒夜者所能道也¶
詩家評論古人多是書生空言爾晏元獻書平津侯¶
傳云主父仲舒容不得未知賓閤是何人公能客富¶
<pb:KR4d0340_SBCK_174-2a>¶
歐二公於門下然後可以為此言但主父非仲舒之¶
倫宜以汲黯代之¶
夏英公宫詞云絳唇不敢深深注却怕香脂汗玉蕭¶
不减香奩花間之作王岐公夫人閤端午帖子云後¶
苑尋青趁午前歸来競闘玉欄邊䄂中獨有香芸草¶
留與君王辟蠧編岀新意於綵&KR0093;巧粽之外可喜也¶
將飛更作廻風舞已落猶成半面粧宋景文落花詩¶
也為世𫠦稱然李義山固云落時猶自舞掃後更聞¶
香李下句猶妙¶
君謨以詩&KR0009;歐公公答云先朝&KR0045;劉風采聳動天下¶
<pb:KR4d0340_SBCK_174-2b>¶
至今使人傾想世謂公尤惡&KR0045;劉之作而其言如此¶
豈公特惡其碑板奏疏磔裂古文為偶儷者其詩之¶
精工律功者自不可廢歟又云近時蘇梅二窮士爾¶
主張風雅人士歸之自二窮人死文士滿朝而使斯¶
道寂然中絶每念此事竊嘆乃知文士滿朝而詩道¶
寂然不但近歳祖宗盛時固已然矣歐帖在鄭子敬¶
左司家¶
歐公詩如昌&KR0058;不當以詩論本朝詩惟宛陵為開山¶
祖師宛陵出然後桑濮之哇&KR0075;稍熄風雅之氣脉復¶
續其功不在歐尹下世之學梅詩者率以為淡集中¶
<pb:KR4d0340_SBCK_174-3a>¶
<pb:KR4d0340_SBCK_174-4a>¶
聲又云春隂垂野草青青時有幽花一樹明晚泊孤¶
舟古祠下滿川風雨看潮生極似韋蘇州垂虹亭&KR0026;¶
中秋月云佛氏觧為銀色界仙家多住玉華宫極工¶
而世惟咏其上一聫金餅彩虹之句何也山蝉𢃄響¶
穿疎户野夢蟠青入破窗亦佳句¶
子羙送李生云李生以病廢東入徂徕&KR0280;志&KR0148;尚&KR0691;¶
兀形體尚龍鐘男兒生世間有如絶&KR1087;松誤為風雷¶
傷不與匠石逢哀㢤千尺幹摧朽似秋蓬此詩悲壮¶
之甚李生何如人足以當之&KR0060;意子羙自謂也¶
鴈湖注半山歸腸一夜繞鍾山之句引韓昌黎詩腸¶
<pb:KR4d0340_SBCK_174-4b>¶
胃繞萬象非也孫堅母懐妊堅夢膓出繞其閶門半¶
山本此見吳志和王賢良亀詩云世論妄以蟲疑氷¶
注雖引荘子但出處無疑字意公别有所本後讀盧¶
鴻嵩山十志有疑氷之語又唐彦謙中秋詩云霧净¶
不容𤣥豹隐氷寒却恐夏蟲疑乃知唐人已屡用之¶
矣¶
半山挽&KR0073;陵云玉暗蛟龍蟄金寒雁鶩飛挽吳春卿¶
云曲&KR0691;非無騐方穿有不行錬字斵對無遺巧¶
劉原父詠春草云春草綿綿不可名水邉原上亂抽¶
榮似嫌車馬繁華處&KR0379;入城門便不生貢父絶句云¶
<pb:KR4d0340_SBCK_174-5a>¶
青苔滿地&KR0004;晴後緑樹無人晝夢餘惟有南風舊相¶
識逕開門户又翻書皆有元和意度不似本朝人詩¶
劉貢父詠史云自古邊功𤣥底事多因嬖倖欲封侯¶
不如&KR0033;與黄金印借取沙塲萬髑髏徃徃指王招李¶
憲輩唐人曹松亦云憑君莫話封侯事一將功成萬¶
&KR0487;枯¶
王逢原暑旱苦熱云清風無力屠淂熱落日著起翅¶
飛上山人固己懼江海竭天豈不惜河漢乾崑崙之¶
髙有積雪蓬莱之逺常遺寒不能手提天下徃何忍¶
身去游其問其骨氣老蒼識度髙逺如此豈淂不為¶
<pb:KR4d0340_SBCK_174-5b>¶
荆公所推¶
富公由并州入相外廷至於舉笏相賀王逢原獨不¶
云要須待見成堯舜未敢䡖浮作頌聲所見高扵石¶
徂徕一等矣答孫莘老云生無人愧寕非楽死有天¶
知豈待名其固窮自守亦士之高致也¶
王逢原聞雁云萬里波濤九秋後五更風雨一燈旁¶
不待着雁字而題見矣¶
滕白題汶洲村&KR0213;云種茶嵒接紅霞塢&KR0517;稻泉生白¶
石根皤腹老翁頭似雪海棠花底戯兒孫可入圖畵¶
坡詩畧如昌黎有汗漫者有典嚴者有麗縟者有簡¶
<pb:KR4d0340_SBCK_174-6a>¶
澹者翕張開閤千変萬態盖自以其氣魄力量為之¶
然非本色也他人無許大氣魄力量恐不可學和陶¶
之作如海東青西極為一&KR1407;千里了不為韵束縛¶
陳洙書御史臺壁云清朝無事諌章疎&KR0060;禄&KR0052;年卧¶
&KR0033;廬惆悵平生不如夢春来三度到溪居與荆公三¶
年衣染禁城塵撫事茫然愧古人明月滄波江萬頃¶
扁舟長載夢中身之作暗合¶
唐子西諸文皆高不獨詩也其出稍晚使及坡門當¶
不在秦晁之下集中有聞坡貶惠州詩云元氣脫形¶
數運動天地内東坡未離人豈此元&KR0148;大天地不能¶
<pb:KR4d0340_SBCK_174-6b>¶
容伸舒&KR0186;有礙低頭不能仰閉口焉敢欬東坡坦率¶
老局促應難耐何當與道俱逍遥天地外此詩甚佳¶
状得出¶
潮田無惡歳酒國有長春草木疑靈薬漁樵或異人¶
花開不旋踵草薙復齊腰圍扇侵時令方書遣晝長¶
問學兼儒釋交游半士農國計中宵切家書隔歳通¶
関河先壠逺天地小臣孤山静似太古日長如小年¶
皆唐西子惠州詩也曲盡南州景物畧無遷謫悲酸¶
之態七言如身雜蜑中誰是我食除蛇外縂随鄉𩦸¶
子能吟青玉案木蘭堪𢧐黒山頭亦甚工¶
<pb:KR4d0340_SBCK_174-7a>¶
後人取前作翻騰勘辨有工扵前作者唐子西𬨨田¶
横墓云滄溟無際何方死&KR0077;死東都未耿光乃反退之𥙊¶
文之意此詩必有謂不獨為横𤼵¶
元祐後詩人迭起一種則波瀾富而句律疎一種則¶
煆煉精而情性逺要之不出蘇黄二體而已及簡齊¶
出始以老杜為師墨梅之𩔖尚是少作建炎以後避¶
地湖嶠行路萬里詩益竒壮元日云後飲屠蘇驚已¶
老長乗舴艋竟安歸除夕云多事鬓毛随節换盡時¶
燈火向人明記宣靖事云東南鬼火成何事終待胡¶
&KR0289;作争臣(謂方臘不能為/患直待粘幹耳)岳陽樓云登臨吳蜀横分¶
<pb:KR4d0340_SBCK_174-7b>¶
地徙𠋣湖山欲暮時又云乾坤萬成事集㕠鬂臣子¶
一謫今五年聞徳音云自古安危関政事随時&KR0104;喜¶
到樵漁五言云泊州革客縣湖水終夜明淒然不能¶
寐左右菰蒲聲窮𡍼事多違勝處心亦驚三更螢火¶
間萬里天河横腐儒&KR0104;平世况復值甲兵終然無寸¶
策白髪滿頭生造次不忘&KR0104;爱以簡嚴掃繁縟以雄¶
渾代尖巧第其品格故當在諸家之上¶
徐師川聞云時時傳破虜日日問修門又云諸公¶
宜努力荆&KR0068;已千村陳簡齋感事云風断黄龍府雲¶
移白鷺州菊花分四野作意為誰秋頗逼老杜¶
<pb:KR4d0340_SBCK_174-8a>¶
宣靖之祸自滅遼取燕始韓子蒼挽中山韓帥云金¶
絮盟猶在&KR0069;訂事已新語妙而意婉上句指韓下句¶
指童蔡作詩法當如此¶
崔徳符詩幽麗髙逺了不&KR0771;襲盖用功最深者觀魚¶
云小魚喜親人可釣亦可網大魚自有神隐見誰能¶
童老禅雖無心施食不肯嘗時於千㝷底霍見如龍¶
章桃花云如何一朽株孕此千億花雖云行且䦨明¶
歳亦再華豈如世上人一老不復佳𬨨湖云誰見詩¶
顛顛𤼵時鄱陽湖裏月明如無人為覓昭華管自&KR1032;¶
秋蘆片葉吹皆精詣可吟諷¶
<pb:KR4d0340_SBCK_174-8b>¶
江端友字子我鄰幾之孫靖康間以布衣召用同時¶
詩人感慨北狩南渡之竹多矣子我云楚欲圖周𪔂¶
湯猶繋夏臺又云比年熒惑犯南斗何日燕人祭地¶
門事的切而語回互¶
江子我詠象云倉舒止用兒童計亦自能知爾重輕¶
盖用王内翰元之&KR1018;玩張相齊賢之語但含蓄而不¶
刻露爾¶
朱希真七言如幾許少年春欲夏一番夢事縁催紅¶
𬨨時不語鸎觧事怕客深藏魚見機人間萬事若無¶
味天下四時秋最愁五言如剪茅編鶴屋篩米聚雞¶
<pb:KR4d0340_SBCK_174-9a>¶
糧燈昏䑕窺研雨惠天穿籬皆警䇿不&KR0771;襲¶
前輩記朱新仲舍人天氣木佳宜且住風濤如此亦¶
安歸之聫取其自然不煩斵削然新仲此等句尚多¶
如招郭侯飲云此時老子興不淺旦日將軍幸早臨¶
如何以報之青玉案我姑酌彼黄金罍凡别用前人¶
語皆蟠屈排奡使之妥貼他句如滿地落花春&KR2130;酒¶
一簾明月夜登楼相親多謝風標子可欵豈無瀟洒¶
侯何從可覓秋消息忽有先鋒到白蘋如水篆行科¶
斗林粧囀画眉若不&KR0052;思而俱出人意表讀杜詩云¶
縱之逼綸劍收之入檀弓尤前人所未𤼵也¶
<pb:KR4d0340_SBCK_174-9b>¶
劉屏山題李忠愍集云二帝蒙塵方幸虜六臣&KR0418;璽¶
更朝梁叙當時事忠憤悲壮尹少稷聞偽齊入㓂云¶
酬功不惜賞千布送死帷堪縳一驢足與前句相上¶
下¶
先朝上元駕御端門示與民同楽之意而已宣和間¶
燈尤盛至於騎年連月警蹕夜岀尹少稷靖康元夕¶
詩云景龍只是當時路不見金錢打着人劉屏山亦¶
云凄凉但有雲頭月曽照當時歩輦歸皆記向来期¶
門之事¶
汴都角妓郜六李師師多見前輩雜記郜即蔡奴也¶
<pb:KR4d0340_SBCK_174-10a>¶
元豊中命待詔崔白圖其貌入禁中師師著名宣和¶
入至掖庭頃見鄭左司子敬云汪端明家有李師師¶
傳欲借抄不果劉屏山詩云輦轂繁華事可傷師師¶
垂老𬨨湖湘𫃵衣檀板無顔色一曲當年動帝王亦¶
前人感慨杜秋娘梨園子弟之𩔖¶
茶山種竹云餘子不足数此君何可無上句雖非竹¶
事不覺牽強荔枝云絶知高韵傾珧柱未覺豊肌病¶
玉環上下句皆切又妙於融化送别云不堪相背處¶
何况獨歸時行役云一寸客亭燭数聲村舎雞絶似¶
唐人¶
<pb:KR4d0340_SBCK_174-10b>¶
紹興初虜歸我河南識者知和約之不堅人錢氏之¶
後自中原&KR0118;奉三世䘮柩&KR0590;扵越上諸公皆為哀挽¶
茶山獨云摸金千騎去埋玉幾人歸可謂妙於用事¶
余為𡊮守項容孫&KR0013;召𬨨𡊮自言其先世墳域在沙¶
市者皆已&KR0118;𦵏公安國势愈蹙矣士大夫淂無感慨¶
乎王嘉叟侍郎栁色知春淺鐘聲覺寺深避乕連村¶
静分魚一市腥之句甚佳¶
&KR0004;以僧牒塩鈔糴軍儲夏鈎父詩云坐食今𣷹㡬枝¶
遁煮塩那淂百洪羊反本之論也¶
士大夫當離亂時有幸不幸者簡齋云浮世身難料¶
<pb:KR4d0340_SBCK_174-11a>¶
危途計易非東莱云後死番爲累偷生未有期誦之¶
皆可悲慨¶
趙忠簡當國以近臣荐起處士劉致中至則趙去秦¶
代之矣劉報罷歸尹小稷東之云徒然五律從不辦¶
一書生史相力荐放翁賜第其去國自是臺評然王¶
景文乃云真翁自了平生事不了山隂陸務觀放翁¶
見詩亦笑云我自務觀乃去聲如何把作平聲押了¶
陸放翁少時調官臨安淂句云小樓一夜聼春雨深¶
巷明朝賣杏花傳入禁中思陵稱賞由是知名¶
古人好對偶&KR0013;放翁用盡　箝帋尾模床稜　烈士¶
<pb:KR4d0340_SBCK_174-11b>¶
壮心狂奴故態　生希李廣名飛將死慕劉伶贈醉¶
侯　下澤乘車上方請劍　酒寕乘欠㝷常債劍不¶
虚施細碎讎　空虚腹壘魂胷　愛山入&KR0487;髄嗜酒¶
在膏盲　手版肩輿　鬼子天公　貴人自作宣明¶
自老子曽聞正始音　床頭周易架上漢書　温&KR0195;¶
熱官　醉學究病維摩　無事飲不平鳴　乞末帖¶
借車書　&KR0920;道士栺先生　土偶天公　長魝拄頥¶
短衣掩晊　已得丹换骨肯求香返魂　子午谷丁¶
邜橋　洛陽二頃光範三書　酒聖錢愚　茶七碗¶
稷三升一弹指三折肱　天女散花麻姑擲米¶
<pb:KR4d0340_SBCK_174-12a>¶
玉塵尾金褭啼　虎頭雞助　金鴉嘴玉轆轤　客¶
至難令三握髪佛采僅可小低頭　百衲琴双鈎帖¶
　藏&KR0052;閣帖　摩詰病説法虞卿窮著書　讀書十¶
帋上樹千回　風漢醉侯　見乕猶攘臂逢狐肯叩¶
頭　太愛酒地埋&KR0104;　一齒落二毛侵　癡頭老矍¶
鑠翁曲肱縱理　竹&KR0048;木客　百錢挂杖一鍤随¶
身　百罋虀丙囤&KR0037;　鍊炭劳薪　銅&KR0424;飯香記¶
書身大似椰子忍事癭生如&KR0602;壼　笑爾輩愛吾廬¶
　僧坐夏士防秋　塵尾清談蝇頭細字　岩下霧¶
中花　唐夾寨楚成臯　劍南集八十五卷八千¶
<pb:KR4d0340_SBCK_174-12b>¶
五百首别集七卷不預焉似此者不可殫舉姑記一¶
二於此¶
近歳詩人雜博者堆隊伏室疎者窘村料岀竒者費¶
搜索&KR0350;律者少変化惟放翁記問足以貫通力量足¶
以驅使才思足以𤼵越&KR0148;魄足以陵暴南渡而後古¶
當為一太宗末年云客從謝事歸時散詩到無人愛¶
處工又云外物不移方是學俗人猶愛未為詩則皮¶
毛落盡矣¶
舊讀楊誠齋絶句云飽喜飢嗔笑殺儂鳯凰未必勝¶
狙公幸&KR0969;暮四朝三外猶在桐花竹實中不暁所謂¶
<pb:KR4d0340_SBCK_174-13a>¶
晩始悟其微意此自江東&KR0519;奉祠歸之作也鳯雖不¶
聼命於狙公然猶待桐花竹實而飽以花實况祠&KR0338;¶
也欲併祠廪掃空之爾未幾遂請挂冠¶
誠齋挽張魏公云出晝民猶望廻軍敵尚疑只十箇¶
字而道盡魏公一生其淂人心且為虜所畏與夫罷¶
相觧都督時事皆在裏許然讀者都草草看了¶
今人不能道語&KR0013;誠齋道盡　宿草春風又新阡去¶
歳無江水夜韶楽海棠春貴妃　橘中招綺夏𤓰¶
處屏伾文(東宫/生日)晋殿吳宫猶碧草王亭謝館儘黄鸝¶
　春歸便肯平平𬨨須做桐花一信寒　東風染淂¶
<pb:KR4d0340_SBCK_174-13b>¶
千紅紫曽有西風半㸃香　年年不帶㸔花福不是¶
愁中即病中　昇平不在簘韶裏只在諸村打稻¶
聲　六朝未可輕嘲謗王謝諸賢不偶然　山根玉¶
泉仰面飛飛岀山頂却下馳自從廬阜㵼双綀至今¶
銀湾乾两支雷聲驚裂龍伯眼雪㸃濺濕姮娥衣寄¶
言蘇二李十二莫愁瀑布無新詩(題潄/玉亭)羲和夢破¶
欲唘行紫金畢逋啼一聲聲從又上落人世千村萬¶
落鷄争鳴素娥西征衣歸去&KR0619;弄銀盤浣風露一丸¶
玉弹東飛来打落桂林雪毛兎誰將紅錦幕半天赤¶
光絳氣貫山川湏臾却駕丹砂轂摧上寒空輾蒼玉¶
<pb:KR4d0340_SBCK_174-14a>¶
詩翁已行十里強羲和早起道㕠(羲娥/謡)子雲到老¶
不曉事不信人間有許由(釣/臺)¶
放翁學力也似杜甫誠齋天分也似李白¶
放翁云膽薄沽官醸瞳昏讀監書杜荀鶴云欺春祗¶
愛和醅酒諱老猶看夾注書二聫皆佳¶
李伯紀丞相過海絶句云假使黒風漂荡去不妨乘¶
興訪蓬莱與坡公九死南荒吾不恨茲游竒絶冠平¶
生之句殆相伯仲異乎李文饒盧多遜窮愁無憀之¶
作矣¶
卿相陳魏公去位詩云病深老廹寕歸去莫作留侯¶
<pb:KR4d0340_SBCK_174-14b>¶
范蠡看時公年五十四而其言如此¶
艾軒讀江西詩云神仙本自無言説尸觧由来最下¶
方¶
山谷與坡公云只欠小蠻樊素在我知造物愛公深¶
屏山問李漢老疾云欲袖雲門竹箆子室中驅出散¶
花人愛朋友之言也白公云病與楽天相伴住春同¶
樊子一時歸放翁云九十老農縁底徤一生强半是¶
單栖自愛之言也¶
陳&KR0022;光以金陵降虜㳺士或題其先壟云牙&KR0048;一去¶
杳無蹤惟有青青夹逕松若使人能全此操松應合¶
<pb:KR4d0340_SBCK_174-15a>¶
受大夫封其家執而訟扵郡某守餉士人酒遣去牙¶
即用唐人賣國語¶
范石湖賞梅棠云憶向宣華夜倚䦨花光妍煖月光¶
寒如今蹋颯嫌風露旦向銅瓶滿挿㸔宣華王蜀官¶
名也¶
蕭千岩機杼與誠齋同但才慳於誠齋而思加苦亦¶
一生屯蹇之騐同時獨誠齋奨重以配范石湖尤遂¶
初陸放翁而放翁絶無一字及之今摘其律帖精諧¶
不甚費研㝷者于此　着語能竒恠呼天與倡酬(中/秋)¶
疾走建徳國乃為淵明先失脚堕榛莽劉伶扶我還¶
<pb:KR4d0340_SBCK_174-15b>¶
(和陶)乾坤生長我貧病怨尤誰　湘妃危立凍蛟背¶
海日冷挂珊瑚枝醜怪驚人能嫵媚断魂只有暁寒¶
知百千年蘚着枯樹一两㸃春供老枝絶壁笛聲那¶
淂到直愁斜日凍風知(古梅/二絶)造物巧能相&KR0024;得破怪¶
賒與一天秋(山中六/月頓凉)一笻時到崔嵬上有底勲劳得¶
給扶　秋浩蕩中遥指㸃一螺許是定王城(渡湘)稚¶
子推&KR0420;窺𬨨雁數&KR0280;乗𨻶入西軒　眼冷寒梢明数¶
㸃知他是雪是梅花　秋陽&KR0033;為田家計饒淂漁村¶
一抹紅真誠齋敵手也¶
故參與龔公行役𬨨一山有老木參天舟𬨨其山童¶
<pb:KR4d0340_SBCK_174-16a>¶
矣居人云巨室以此造屋公記以絶句云千章古木¶
轉頭空去與人間作棟隆未必真能庇寒士不如留¶
此貯清風晦翁後見此詩嘆曰此龔公一生詩讖意¶
謂公&KR0004;爲諌官負重名晚不必爲執政也¶
黄芻季野名士也既登第夢婦人素服扇上題云恨¶
君青䄂短誤妾白羅妝季野遂不肯婚余大父著作¶
與之友善責以嗣續大義陳魏公素重其人以聶夫¶
人女弟歸之既娶宛然夢中𫠦見者季野果夭無子¶
大父𦵏之于吾家祖塋¶
李雁湖悼亡云一杯謾道愁能遣幾度醒来錯喚君¶
<pb:KR4d0340_SBCK_174-16b>¶
然元稹已云怪来醒後侍人泣醉裏時時錯問君此¶
猶是暗合若四&KR0149;唐碑入宋稀與唐人隋桞入唐踈¶
之句則是明犯¶
安晩丞相昭君詩云觧移尤物柔强虜延夀當年合¶
議功意新而理長¶
杭栩李文靖乞去題六和塔云&KR0052;從塔下幾春秋每¶
恨無因到上頭今日始知高䖏險不如歸卧舊林邱¶
髙續古題古四聖&KR0026;云射熊舘暗花扶扆下鶴池深¶
栁拂舟極藻繪追&KR0355;之功二宋殆不能𬨨晩兼都官¶
題&KR0033;舍云無詩如鄭谷有髪似馮唐亦警策¶
<pb:KR4d0340_SBCK_174-17a>¶
趙忠定當國招蔡季通不至猶坐趙黨誦死道州偽¶
禁方嚴朱文公題其墓云有宋西山先生蔡季通之¶
墓章泉哭之云鵑呌春林辱贈詩雁廻湘浦忽傳悲¶
蘭枯蕙死迷三楚雨暗烟昏礙九疑早日力辤公府¶
檄暮年名入黨人碑烏虖季子延陵字不待鑱訶行¶
可知是時章泉句律知此宜為一世所宗晚年贈詩¶
太坦率幾扵鳯徳之衰矣¶
趙南塘挽餘千相去柩前留素仗簾下進黄袍語簡¶
而事核又云漢閣新圖&KR1199;秦筝舊曲長挽鞏仲至云¶
萬卷非其崇單方或以封有無窮之味和韓仲止懐¶
<pb:KR4d0340_SBCK_174-17b>¶
&KR0771;中第云黄臺𤓰辤可憐美老根連蒂摘都移風流¶
遂至爾身盡衰病况堪吾道非少日槊棋豪索酒暮¶
年&KR0093;竹淚沾衣人生到此將何遣一卷南華坐掩扉¶
立春云蒼規不與圓生智白髪惟添老在身絶句云¶
我欲與君洞庭野斜河淡月聼雲和要𦕈之音也¶
端平&KR0004;除拜一新起南塘起散地掌内制元夕觴客¶
客散家集有觀傀儡詩云酒䦨有感牽&KR0093;戯也伴兒¶
童看到明余謂康節遂令高卧人欹枕&KR0026;兒戯之句¶
盖局外旁&KR0026;者之言爾若何同局而爲此言似乎未¶
可南塘評蹈中詩文兒節奏似韋謝信有之至於慕¶
<pb:KR4d0340_SBCK_174-18a>¶
先儒而遐想挽名流以自近則居然懸隔南塘惜其¶
未撥棄浮論可謂名言其豪心俠&KR0148;極力揩磨不盡¶
不若南塘之近道也題㑹春苑云草荒故苑幾春風¶
尚想花開春樹紅欲問當時馬王事寂寥殘照野亭¶
中寒食云人家挿栁春將𬨨時節澆松老未歸挽趙¶
從善尚書云先朝懐族逺平世責人深皆於近體中¶
有逺意¶
亡友臨川曽景建慱學强記無所不通工詩有金陵¶
百詠同泰寺云此身終属侯丞相誰辦金錢贖帝歸¶
澄心堂帋云一幅降牋何用許價高縁冩宋文章制¶
<pb:KR4d0340_SBCK_174-18b>¶
荆公書堂云愁殺天津橋上客杜鵑聲襄両眉櫕皆¶
峭㧞有風&KR0487;其少作云九十日春晴意少一千年事¶
亂時多佳句也¶
曾景建送蔡季通赴貶云四海朱父子徴君獨典刑¶
青雲伯夷傳白首太𤣥&KR0052;有云憐孤憤無人問獨醒¶
瑶琴空鏁匣絃絶不堪聼其後景建亦坐詩祸謫春¶
陵而卒¶
建人朱復之字幾仲多材藝為詩有思致&KR0004;夏云忽¶
聼夏禽三五弄新紅突𬨨石榴枝秋日云紅蕖老云¶
羞明鏡推譲朱榮上蓼稍視趙紫芝一樹木犀供夜¶
<pb:KR4d0340_SBCK_174-19a>¶
雨清香移在菊花枝之句尤覺工繳¶
黄夭谷名春伯白玉蟾姓葛名長庚皆自言得道後¶
死乃無它異二人頗渉文墨所至牆壁淋漓揮掃能¶
聳動人谷有詩云半篙春水一簔烟&KR0573;月懐中枕斗¶
眠說與詩人休問我英雄回首即神仙嘗訪瞻值其¶
出題壁云恠訪恠怪不在茅君山来相侍¶
侂胄既誅或托巢鳥以機當時朝士云眾鳥不喜亦¶
不悲又復别㝷高樹枝¶
丁卯和議虜索首謀亟首予之或為楽府云宝蓮山¶
下韓家府主人飛頭去和虜高九萬吳山絶句云拂¶
<pb:KR4d0340_SBCK_174-19b>¶
暁官来簿錄時未曽吹徹玉參差傍人不忍聼鸚鵡¶
猶向金籠喚太師¶
范石湖座上客有談劉媫妤事者公與客約賦詞游¶
次公先成公不復作衆亦歛手游詞云暖靄烘晴籞¶
鎖垂楊籠池罩閣萬&KR0093;千縷池上暁光分宿霧日近¶
羣芳易吐㝷並蒂欄邊凝竚不信釵頭㕠鳯去柰寳¶
刀&KR0013;妾先留住天一笑萬花妬阿嬌好在金屋貯甚¶
秋風易淂䔥疎扇鵉塵汗一自昭陽宫閉後墻角上¶
花無数况多病情傷幽素百花臺上空雨露望紅雲¶
杳杳知何處天尺五去無路次公字子明定夫諸孫¶
<pb:KR4d0340_SBCK_174-20a>¶
禮部侍&KR0048;操之子詩詞皆工¶
疎明瘦&KR0033;不受東皇識留&KR0145;伴春應肯萬紅裏怎着¶
得夜色何處笛暁寒無奈力若在夀陽宫院一㸃㸃¶
有人惜王澡身甫落梅詞也身甫嘗為太常博士¶
潘牥字廷堅落筆皆不凡有鐔津懐舊詞云怕見𠋣¶
闌干閣下溪聲閣外山空有舊時山共水前&KR0172;暮雨¶
朝雲去不還想是躡飛鵉月下時時認佩環月又漸¶
低霜又下更闌折得梅花獨自看¶
余涉世齟齬每誦歐公平生名節為後生描畵畧盡¶
之言輙為慨然晚逐於朝交游皆掉臂去惟湯伯紀¶
<pb:KR4d0340_SBCK_174-20b>¶
&KR0009;詩云唐朝空自貴宏詞科目何嘗得退之掌到徒¶
聞誇子厚殘篇僅見命敦詩堪嗟實錄無完傳太息¶
淮西有後碑&KR0009;語莆田紫&KR0340;老文章盖世例如斯余¶
固不足以當此詩然在西掖草制七十不止一首伯¶
紀未之見爾¶
<pb:KR4d0340_SBCK_174-21a>¶
¶
後村先生大全集&KR0195;之一百七十四¶
