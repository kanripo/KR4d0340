# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:49.103709
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0252-058後村先生大全集-卷第五十八.
<pb:KR4d0340_SBCK_058-1a>¶
後村先生大全集&KR0195;之五十八¶
　内制¶
　　請詞朱表卅一首¶
　　　明堂大禮前於天&KR0159;&KR0026;啟建預告九位五嶽¶
　　　四瀆道塲請詞¶
伏以剛日載㳙將展儀於宗社先期加謹敢徼福於¶
髙穹俯竭精䖍仰祈隲相普錫豊年之&KR0159;乞臻熈典¶
之成¶
　　　滿散朱表¶
伏以宗祈練日將講縟儀先事告期冀歆精意諒天¶
<pb:KR4d0340_SBCK_058-1b>¶
心之眷顧相&KR0010;事之豊登祀典用成皇圗有永¶
　　　太乙宫啓建　明堂大禮預告祈晴道塲滿¶
　　　㪚醮一千二百位分請詞¶
伏以秩祀杪秋將告䖍於重屋先期浹日敢激福於¶
殊庭今太史之龜筮協從若有司之籩豆已戒惟隂¶
晴之未定盖夙夜之靡寕寅羾緑章仰祈蒼昊伏願¶
瓣香上格颷馭下臨圎魄中天映黄流而同色霽華¶
麗曉儼玉路之無塵¶
　　　太禮前二日朝獻景靈宫分詣¶
　　　元天大聖后請詞¶
<pb:KR4d0340_SBCK_058-2a>¶
伏以欽&KR0002;昊天方精禋於重屋告于始祖預欵謁於¶
殊庭雖慙明德之馨庶啟後人之佑仰憑道妙俯鍳¶
𠂻忱¶
　　　明堂礼畢奏謝　諸陵攅宫表文¶
伏以藏事周寑備芬芬苾苾之儀徼福漢陵曕&KR1273;&KR1273;¶
葱葱之氣威靈如在禋祀克成仰先烈以興懐薦微¶
忱而摧謝¶
　　　明堂大礼畢於天慶&KR0026;啟建告謝請詞¶
伏以講禋𩔗之縟儀幸無闕典荅穹示之靈貺厥有¶
常&KR0212;謹叩竹宫薄羞蘋薦伏願天其申命方開熈洽¶
<pb:KR4d0340_SBCK_058-2b>¶
之期神之格思益介簡穣之祉¶
　　滿㪚朱表¶
伏以奉秬鬯以精禋已蒙嘉應薦蘋繁而昭荅庸罄¶
微忱伏願帝鍳孔昭天休滋至九扈奏金穣之喜四¶
時調玉燭之和¶
　　　天基節芧山設醮¶
彌月初生有神光之下属後天難老非巧歴之能推¶
惟昊穹示箕翼之祥即福地羞澗溪之薦凢𦕈躬所¶
祈者豈秘祝之謂哉上欲綿社稷之卜年下則爲蒼¶
黔而歛福共願髙真來格寸念黙孚俾爾熾昌敢獨¶
<pb:KR4d0340_SBCK_058-3a>¶
專於一己躋民仁夀可推廣於八荒¶
　　　滿散朱長¶
月紀孟陬震出適當於五月虹流華渚節名永紀於¶
千秋翼翼拜章穣穣降福敬挹澗溪之潔少酬天地¶
之仁¶
　　大乙宫申奉聖㫖今月卄七日就　靈休殿醮交¶
　　年清醮并正月三日修設天基聖節清醮請詞两道¶
　　　交年醮請詞¶
臘盡春&KR0158;稍變嚴凝之候乾旋坤轉將開平治之期¶
仰蒼昊以陳辭為黔&KR0058;而祈福伏願靈斿來下忱悃¶
<pb:KR4d0340_SBCK_058-3b>¶
黙孚年&KR0010;屡豊可拾畦間之穗烟塵永熄不傳塞上¶
之烽¶
　　　天基聖節請詞¶
受命於天乆仰重離之照誕彌厥月適臨出震之辰¶
即殊庭宻露於禱析庶同宇咸躋於仁夀冨非專饗¶
情必上通伏願畀洪範之疇鍳華封之祝過於箕翼¶
雖巧歴而莫推譬諸岡陵若雅人之所詠¶
　　　正月二日恭遇¶
　　　皇帝甲子萬夀&KR0026;設醮詞¶
&KR0010;歴甫新届此孟陬之月道家尤重在於元命之辰¶
<pb:KR4d0340_SBCK_058-4a>¶
稽首蘂珠薦忱&KR0340;藻恭願俾爾純嘏惠我無疆祝天¶
子之萬年如詩所詠錫皇極之五福以夀為先¶
　　　滿散朱表¶
庚申啓運雖舊惟新甲子循環既周復始仰瞻蒼昊¶
俯歴丹忱伏願節紀千秋多覧忠臣之鑑嵩呼萬&KR0010;¶
壹如太史所書¶
　　　仲春潮旺就吳山忠清廟設醮祈保江岸詞¶
風濤浩渺莫險於二淛之江潮汐徃來尤盛於仲春¶
之月有神主宰自古流傳即靈𤨏之&KR0201;嚴為都人而¶
祈&KR0548;恭願寳薰上格颷馭下臨金隄絶蟻亢之&KR0104;連¶
<pb:KR4d0340_SBCK_058-4b>¶
甍安堵砥柱中龍門而　立巨浸順流¶
　　　三月三日㳟遇¶
　　　皇帝甲子本命萬夀&KR0026;設醮詞¶
春熈寒徃方鍾興運之祥日吉時良適際元辰之旦¶
俯陳悃素仰叩穹蒼伏願監此精忱𢌿之純嘏錫庶¶
民之五福共保太和開夀域於八荒敢懐專饗¶
　　　滿散朱表¶
蒼規垂暮適然臨本命之辰緑簡笺天非敢當封人¶
之祝穟煙上徹颷御下臨豈惟近臣聞嵩嶽之呼抑¶
使吾民有春臺之樂¶
<pb:KR4d0340_SBCK_058-5a>¶
　　　立夏就龍翔宫正陽殿脩設感生帝醮詞¶
規春垂暮靡　代謝之期衡夏闓端將届清和之侯¶
敬羞蘋潦䖍叩竹宫恭願帝監孔昭靈斿來下詩&KR0435;¶
唐殿應無苦炎熱之嗟絃奏舜廊孰不觧薰風之愠¶
　　　七月四日恭遇¶
　　皇帝甲子萬夀&KR0026;設醮詞¶
封人之祝巧歴莫知元命之辰道家所重敬羞蘋藻¶
仰叩蘂珠恭願監此精䖍錫之純嘏祈天永命益為¶
迓續之圗夢帝與齡孰測延洪之筭¶
　　　滿散朱表¶
<pb:KR4d0340_SBCK_058-5b>¶
精忱之至無徼福之心肸蠁之間有與齡之兆顧慙¶
凉徳忝荷洪休罄華祝之&KR0794;呼挹澗泉而摧謝¶
　　　仲秋潮旺就吳山忠清廟設醮祈保江岸詞¶
京師諸夏之本甚矣浩繁浙江八月之潮尤其洶湧¶
欲編甿之安堵即靈𤨏而監閽不假一壺民免其魚¶
之患靡劳萬弩浪無如馬之髙¶
　　　天基聖節萬夀&KR0026;設醮詞¶
誕彌厥月昭示於休符受禄于天敢私於凉徳輙羞¶
蘋薦仰叩竹宫冀丹赤之上通與蒼黔而均&KR0013;曰夀¶
曰富壹如皇極之敷欲安欲生各遂人情之願¶
<pb:KR4d0340_SBCK_058-6a>¶
　　　滿㪚朱表¶
儲祥震夙時届&KR0004;生顧徳菲凉福寕專饗甫露章之¶
上徹我颷馭之來臨所願開夀域於八荒不敢當華¶
封之三祝¶
　　　天基聖節茅山設醮請詞¶
青規届序甫布陽和赤氣呈祥有開景運稽首隃瞻¶
於福地齋心黙禱於皇穹以渺躬膺歴数之歸以凉¶
徳託士民之上多歴年所克享天心屬逢誕節之前¶
期盡屏昔人之秘祝恭願雨晹朝順朝野&KR0172;娱錫五¶
福於庶民敢云專饗開八荒之夀域孰不樂生¶
<pb:KR4d0340_SBCK_058-6b>¶
　　　滿散朱表¶
王春正月屬届&KR0004;生福地名山&KR0004;非秘祝盖均爲於¶
漙率豈&KR0825;饗於菲凉願垂天地之仁俱錫居民之福¶
　　　正月七日恭遇¶
　　　皇帝甲子本命萬夀&KR0026;設醮請詞¶
新&KR0010;紀孟陬之月方届履端渺躬逢本命之辰敢懐¶
徼福俯羞菲供仰扣殊庭恭願鍳此㣲忱錫之多祉¶
周而復始喜景運之循環惠我無疆非歴家之能筭¶
　　　滿散朱表¶
受命于天𫉬承丕緒誕彌厥月適值元辰箋丹悃以¶
<pb:KR4d0340_SBCK_058-7a>¶
力析冀蒼穹之垂佑¶
　　　仲春潮旺就吳山忠清廟設醮祈保江岸請詞¶
浙江險阻自古而然潮&KR0049;徃來於春尤盛祈都人之¶
奠枕薰靈𤨏之辨香恭願神物䕶持風濤恬静六飛¶
所駐塡安衆大之區千丈之隄杜絶漂揺之患¶
　　　太乙宫申保&KR0345;麥設醮請詞¶
女㓛伊始各勤五畝之桑民食方艱尤望兩岐之麥¶
欲田里免飢寒之患必雨暘無乾溢之愆廼述輿情¶
仰干穹聽恭願惠風和暢化日舒遅蠒似罋而倍収¶
競練白雪餅如篩而一飽蚤刈黄雲¶
<pb:KR4d0340_SBCK_058-7b>¶
　　　三月八日恭遇¶
　　　皇帝甲子本命萬夀&KR0026;設醮請詞¶
維暮之春式届陽和之&KR0049;誕彌厥月聿開震夙之符¶
輟叩殊庭寅繙祕笈伏願皇圗山鞏夀祉川憎逢甲¶
子之元辰用祈景貺紹庚申之寳運永保丕基¶
　　　滿散朱表¶
緒業之託實傳渺躬隂陽者流尤重元命爰控精祈¶
之悃敢萌專饗之心願與臣民同躋仁夀¶
　　　立夏就龍翔宫正陽殿修設感生帝醮詞¶
朱明&KR0049;應初欣壠麥之登蒼昊聽卑敢挹澗蘋之薦¶
<pb:KR4d0340_SBCK_058-8a>¶
隃瞻綘闕䖍控緑章伏願帝監四方皇敷五福假也¶
大也𤼵爲飬物之仁薫&KR0006;時&KR0006;推以解民之愠¶
　　冊文七首¶
　　　明堂大禮前一日朝享　太廟¶
　　　聖祖天尊大帝¶
㐲以物本乎天人本乎祖維帝之盛有光羲農垂裳¶
之化合宫之制千載而下猶想其風&KR0159;源既衍施及¶
冲𣺌兹卜季秋藏事國陽啓廸後人迓續休命¶
　　　祖宗帝后(十三首一同)¶
伏以猗歟我家以聖継聖帝徳之盛若古勲華后範¶
<pb:KR4d0340_SBCK_058-8b>¶
之懿曰女尭舜遺此艱大集于菲凉屬修宗祀前期¶
以告洋洋如在神之格思亦既受社施于孫子¶
　　　昊天上帝¶
伏以帝監四方眷宋不釋惟徳是輔詎天我&KR0059;農扈¶
有積邊烽息警篤匪人力眞宰之功仰&KR0026;星𧰼俯練¶
時日&KR0154;謂大饗亦惟小心其億萬年對越景命¶
　　　皇地祗¶
伏以莫厚於坤故能載物王者母事自古則然生齒¶
惟蕃地道亦敏都人足食&KR0010;事遂成后土之功與天¶
同大兹卜素啇肇修宗祈廼薦黄琮以徼終惠¶
<pb:KR4d0340_SBCK_058-9a>¶
　　　太祖皇帝¶
伏以天厭五季真人勃興黄龯一麾僣壘電掃實開¶
有宋無窮之基創造孔艱揖遜不有帝庸眷顧詒萬¶
子孫仰憲累朝藏事重屋&KR0154;敢不恭威靈在天¶
　　　太宗皇帝¶
伏以聖矣熈陵舜受堯禪六合一家偃伯崇儒以武¶
戡乱以仁立國軼漢跨唐與周比𨺚曽孫纂承懼徳¶
弗𩔗属嚴大報敢薦微忱詒謀既逺流&KR0159;未艾¶
　　　寕宗皇帝¶
伏以於皇聖考侔徳舜文宵衣之勤澣服之儉天輔¶
<pb:KR4d0340_SBCK_058-9b>¶
有徳民懐有仁𣺌予冲子羮墻如見付托之重大懼¶
弗當属修宗祀嚴父配帝赫赫灈濯實照臨之¶
　表文十首¶
　　成穆太后　慈懿皇后攅宫脩造奏告¶
慈容天逺陵兆&KR0010;深兹卜繕修深虞震動筴耆叶吉¶
材甓俱良舊&KR0026;將新前期已告¶
　　慈懿皇后宫修换翻盖奏告告遷神御¶
陵柏黛蒼惟神靈之貴静廟楹丹刻属敝蠧之當新¶
撰日之良鳩工惟謹暫兹移御行矣返棲¶
　　慈懿皇后宫造遷神御權奉安表文¶
<pb:KR4d0340_SBCK_058-10a>¶
敝必改為固難因陋禮當遷奉焉敢憚勞敬舉玉衣¶
暫移帳座佇遷舊&KR0026;即復悶宫¶
　　　仲春&KR0024;種諸陵攅宫¶
陵廟禮嚴方春按視橋山松柏悶宫楹桷乃&KR0024;其踈¶
乃飾其蠱焄蒿如見不敢不告¶
　　　昭慈聖獻皇后上宫等處翻盖修整奏告¶
雨&KR0466;風震寕免傾欹日吉時良將加設飾儼神㳺之¶
如在輟先事以告期慈監俯臨僝功不逺¶
　　　昭慈聖獻皇后下宫等處翻盖修整奏告告¶
　　　遷神御¶
<pb:KR4d0340_SBCK_058-10b>¶
園陵事重霜露感深敝改而爲方欲新於舊貫礙通¶
諸理暫移次於别楹庀役云&KR0004;告期惟謹¶
　　　昭慈聖憲皇后下宫翻盖修整&KR0096;奉安神御¶
涓日之吉將繕&KR0397;園在天之靈暫遷幄座聿嚴崇奉¶
其即妥安¶
　　　成穆皇后攅宫下宫殿宇翻瓦抽換奏告告¶
　　　遷神御¶
亢藏廟祝禮尤極於嚴恭兩䧏露濡物寕無於蠱敝¶
旣羞辰而得吉將撒舊以更新敬奏靈斿暫遷别幄¶
　　　&KR0096;奉安¶
<pb:KR4d0340_SBCK_058-11a>¶
仍舊如之何事不容於因陋避礙通諸理敝必至於¶
改爲乃即殿楹暫遷帳座俟鳩工之告畢奉颷御以¶
遄歸¶
　赤山攅宫成恭慈懿皇后下宫並已修整了畢¶
　告遷神御還殿及正奉安¶
　　時前告遷¶
陵官繕廢舊&KR0026;維新祐主返栖慈顔如在乃涓上日¶
豫告前期¶
　　　正奉安¶
梓人竣事既繕寝園木主棲神復還帳殿徽音肸蠁¶
<pb:KR4d0340_SBCK_058-11b>¶
佳氣欝葱在天之靈豈隔蒼梧之野乗雲而去徑歸¶
姑射之山¶
　　紹興府攅宫修盖　髙宗皇帝憲節皇后憲聖¶
　　&KR0268;烈皇后　孝宗皇帝成肅皇后　光宗皇帝¶
　　寕宗皇帝恭聖仁烈皇后攅殿神門并神御殿¶
　　神門並已脱换柱袱檲楣重新盖瓦畢備合同¶
　　告遷奉安¶
　　　告遷神御¶
昨因飾蠱嘗先事而告期今既僝功將妥靈之有日¶
遥望弓劍所藏之地不勝羮墻如見之心崇奉愈䖍¶
<pb:KR4d0340_SBCK_058-12a>¶
潔齋以白¶
　　　正奉安¶
梓人竣事蠱敝一新祐主返棲威靈如在焄蒿之念¶
尤切崇奉之禮益嚴¶
　　　仲春&KR0024;種諸陵攅宫窠木及修奉殿宇衣幃¶
　　　什物¶
春視園林舊典有嚴橋山之柏&KR0230;廟之簾&KR0024;踈飾敝¶
妥靈掲䖍敢不昭告先后在天¶
　　　成恭皇后恭淑皇后上宫翻盖殿宇龜頭奏¶
　　　告¶
<pb:KR4d0340_SBCK_058-12b>¶
慈容如在旣乆因山積蠱宜新&KR0004;非修墓載涓良日¶
預告前期屬鳩僝之將興願威靈之黙相¶
後村先生大全集卷之五十八¶
