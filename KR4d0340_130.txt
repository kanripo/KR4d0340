# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:52.596322
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 130
#+PROPERTY: FILE SB04n0252-130後村先生大全集-卷第一百三十.
<pb:KR4d0340_SBCK_130-1a>¶
後村先生大全集卷之一百三十¶
　書¶
　　　與㳺丞相¶
某㳟惟端嘉以来上之圖任非一日相之登庸非一¶
人然皆不出長安城致身髙位者惟某官不然始在¶
廷以不合去後得政又以不合去其視荣利如㖒唾¶
然天子固已尊敬而注𠋣之矣名㝡髙迹㝡近召㝡¶
早来㝡遅公之素心盖如此一旦聖意先定告廷爰¶
立仕者舉笏曰吾軰有宗主矣耕者擊壌曰天之欲¶
平治矣人心不齊天&KR0284;自鳴此豈可以聲音笑貌求¶
<pb:KR4d0340_SBCK_130-1b>¶
者方今急政要務曰君徳曰國本曰朝綱曰邉防它¶
人所不敢言與不能爲者竊意吾相必以身任之某¶
𫉬罪鄞揆退耕于野有百千億刼不下山之誓且奏¶
記鈞門曰此生索性待公當軸安知今日其言遂驗¶
孟子不𥧌謝公折屐未足以喻喜也然晚節未路曲¶
荷陶鑄内陞朝序外擢職名就某分劑言之千足萬¶
足今無所欠惟是反哺情切欠一歸爾吾相昔有牽¶
掣今造化在手爲某觧䣃鞍䭾放逐水草使爲太平¶
幸民可¶
某&KR0004;五日凖省劄奉聖㫖某令赴行在奏事成命驟¶
<pb:KR4d0340_SBCK_130-2a>¶
盻危𠂻増悸伏念某素無扳援積困中傷但思空谷¶
之逃不作脩門之梦然且起乆廢而居按㣲寸劳而¶
沗褒遷取&KR0190;過多乞歸未遂敢圖收召俯及沉淪孤¶
忠荷君相之照知迹煩朝廷之記憶恩私所逮感涕¶
交零某之孤危人所共知某官當國宻勿啓擬不進¶
不休迨兹出命倍費造化某以十年之戀闕當倍道¶
而造朝况明時豈易遭逢而近比不許辭免但當某¶
私計則有未安盖有六十之兒九十母前謂番¶
昜去郷差逺力求祠&KR0338;或改閩郡天日在上實聞此¶
言設若貪仕路之尚荣望親闈而愈邈　既　犯天¶
<pb:KR4d0340_SBCK_130-2b>¶
下之公議亦為名教之罪人輙以丹忱形之公牘欲¶
望鈞慈特賜裁酌或尚可敷陳改𢌿一麾不惟母子¶
暮年相保亦某官加惠諸生卵翼成就之&KR0004;心也¶
　　　與范丞相¶
某十二月二十日承本貫興化軍逓至省劄奉聖㫖¶
某除江東提刑聞命震駭莫測其繇因念去&KR0010;&KR0013;論¶
𢌿祠嘗勒惡札短啓摧謝猥䝉鈞慈親洒荅翰諄復¶
温厚固已黙寓哀窮悼屈之意及兹旋乾轉坤造化¶
在手首䝉啓擬不待歸依㧞諸散地之沉淪付以外¶
臺之雄𠟵此乃在朝卿監郎官所求而不可得者某¶
<pb:KR4d0340_SBCK_130-3a>¶
方在廢錮安敢有此梦想仰惟某官啄菢邜翼之恩¶
可謂勤矣某先白家廟次告親闈聚族百口一詞御¶
戴某筋力尚堪驅策向者不惮入廣今江東距閩為¶
鄰部况一閑四載寕不急禄實縁孤危多畏一旦吾¶
相當國復玷太驟深慮㣲蹤又将不安謹具免牘一¶
封歸命化鈞冀&KR0397;誤恩敢乞鈞念速賜處分¶
某今月念六日凖省劄奉聖㫖某除将作監驟聞成¶
命載&KR0357;危𠂻伏念某昨閉户而投閑未磨瑕累兹起¶
家而司臬無&KR0024;涓埃事功謬悠風采消靡飬親有請¶
方頼曲成播&KR0004;無私忽叨峻擢由郎曹之秩序陞匠¶
<pb:KR4d0340_SBCK_130-3b>¶
監之班職必王官積累而後遷豈外臣梦想之敢到¶
仰惟某官振淹㧞𣻉之意超賢越録之恩雖隕㣲生¶
莫酬洪造但某自揣孤危而多畏毎因召用而挻災¶
况新命之過&KR0104;慮僉言之未&KR0098;見具免櫝仰干化釣¶
某前月卄九日因繳逓筒嘗具禀劄退而屬藁擬辭¶
匠監之除忽得邸報聞已改命惕息俟至十二月十¶
一日伏凖省劄某除直華文閣依舊江東提刑某¶
竊惟大匠穹班以侍郎官之乆次先朝奎閣以旌監¶
牧之有劳豈伊名論之卑凢併沐寵光之殊異旁&KR0026;¶
歆𧰟内省兢惶比皆某官記夾袋之儲篤緇衣之好¶
<pb:KR4d0340_SBCK_130-4a>¶
觧十年未易觧之謗調衆口至難調之言囬白日之¶
照扵覆盆息慈母之疑扵投杼遂令踈逖坐致𩔰榮¶
永惟吾相此恩之尤深雖盡今生来世而莫報重念¶
某自收朝蹟屡閲&KR0010;華前此當軸&KR0190;公貽書盈篋或¶
便朝之宻薦或廣坐之誦言徒有空談孰為實惠某¶
亦窮而自守不少屈而有求及某官登冠元台兼收¶
多士因鈞問之下及竭鄙情而上訴者恃吾相道廣¶
而無黨偏也心平而無恩怨也恃吾相之追念長公¶
而未忘先人也某官雖愛之深主之力然前後所賜¶
鈞翰未嘗少見幾㣲一旦榻前啓擬中書秉筆超¶
<pb:KR4d0340_SBCK_130-4b>¶
資越格出人意表如此乃以朝士積日累月而不敢¶
望者度外㧞擢之如此乃排群議而一手挈提之如¶
此身可隕恩不可忘昔王文正公擢士而士不知其¶
言曰恩若已出怨特誰歸誰其継之某官一人而已¶
某&KR0004;意實以親年髙家山逺凊温既隔梦𥧌不寕欲¶
辭繡斧之荣復返綵衣之樂冀将見禄換一虗稱以¶
華歸凃以全晚節今為身計者皆遂為親謀者未諧¶
仰戴洪鈞之曲成俯清議之交責望畏翹材而矯首¶
具免牘以陳情敢丐鈞慈特賜處分¶
　　　與范杜二相¶
<pb:KR4d0340_SBCK_130-5a>¶
某仰惟聖天子一旦躬㰖大&KR0096;枚卜群公以相印屬¶
之真儒莘渭之舉也制麻一出學士大夫至扵舉笏¶
相賀文富之拜也然今日之事至難今日之相尤難¶
大丞相登庸之初将慰人望必痛革時弊将革時弊¶
必先收人心請試條前日之所以失人心者以備采¶
擇自昔朝廷必長飬士大夫氣節而成就其聲名比¶
年號敢言者著清節者賢而有人望者功名與已相¶
軋者皆為一&KR0003;以沮之求一罪以加之曰是空言無¶
實也是嘗誤其事也是嘗主某人也甚者　其素&KR0130;¶
如温公狎妓東坡販塩之𩔖初年有三十餘人之薦¶
<pb:KR4d0340_SBCK_130-5b>¶
其後取三十餘人者芟夷而藴崇之賢者掃影滅迹¶
更用一種刀筆俗吏聚歛小人或𤨏𤨏姻婭以振㩀¶
津要布滿郡國一當革也自昔立賢無方比年乃拘¶
鄉貫因𢙣一失遂𢙣其𩔖併惡其鄉喜者擢連枌榆¶
憎者錮及州里失惡閩士如吕&KR0123;甫軰可也不有蔡¶
君謨陳述古乎惡蜀士如鄧綰軰可也不有范景仁¶
淳夫坡頴兄弟乎二當革也孔明所用皆巴蜀人材¶
國家駐蹕吳㑹旣未能混一西北銓選科舉多得閩¶
浙之士理𫝑則然今進退人材者曰吾惡福建也典¶
掌文衡者曰吾仰閩浙也昔了翁弹蔡京云重南輕¶
<pb:KR4d0340_SBCK_130-6a>¶
北分裂有萌况版圖日蹙又扵已蹙之中有所厭薄¶
何其甚不祥&KR0088;三當革也分門廷植黨與非盛世事¶
比年以由我而進者為賢由它人而進者為不肖夫¶
了翁非曽子宣所引乎道郷非吕嘉問所薦乎謂鄒¶
陳不受知扵曽吕則不可為謂曽吕之黨尤不可烏¶
得以其始進議其終身四當革也取塩袋錢變經緫¶
制法而守倅壊増斛面刷義倉而田里空括浮塩而¶
盗賊起奪天下利源歸國用房而版曹幾廢先撥利¶
本大失民和此其行事當革也自昔為國必有魁礨¶
骨骾之臣淳化景徳間以王元之楊大年重慶歴以¶
<pb:KR4d0340_SBCK_130-6b>¶
四誅重熈寕以三舎人重元祐而後以元　了翁諸¶
人重比年居緊官者一則譽真宰之圖回二則賛世¶
臣之把握至扵事　綱常名教之大相視噤齘莫敢¶
𤼵口尚非諸生昌言講官宻啓國無人矣公卿大夫¶
大不敢論議小不敢駮議乃以据摭細㣲爲守法以¶
沮　孤寒爲　公干堂參部者魚貫客邸或飢餓而¶
死狼狽而歸起道凃之怨嗟傷祖宗之仁厚譬如巨¶
室積善起家一旦衰微爲子孫者不思力行好事増¶
廣隂隲而一切反以鍥薄欲家之肥恐無此理此其¶
大意當革也至扵格非去侫之機括修政攘夷之次¶
<pb:KR4d0340_SBCK_130-7a>¶
序大丞相固以身任而無俟扵人言矣昔人有云千¶
人諾諾不如一士之諤諤自吾相宅揆秉筆之事作¶
王褒之頌獻伹徕之詩者必已堆床盈几然而未必¶
有益扵吾相也某懐昔受知之意與今起廢之恩既¶
自課一啓為天下賀而啓所不能言者又齋沐裁為¶
書少効芹曝之忠¶
　　　與宰執¶
某昨者叨恩入奏常具尺牘少伸摧謝共想已塵電¶
覧某賤迹行至泉州聞有臺劾歸至田里方見弹文¶
罪惡如此宜肆市朝以為世戒而明主寛洪大臣長¶
<pb:KR4d0340_SBCK_130-7b>¶
厚不忍加誅職以祠&KR0338;雖進莫望天顔扵殿陛然退¶
猶躬子職扵庭闈仰繄廟堂委曲全護之徳寸心耿¶
耿寕不知恩伏念某去國六年之乆而又㳺宦萬里¶
之外本為公論所怒止縁某官奬譽過當汲引尤力¶
及兹收召果觸危機某少時雖以章句小技浪&KR0060;虚¶
聲年将耳順&KR0104;患摧壓耗忘都盡常願耕歸以全晚¶
節大臣欲進擢之見其盛壮時也言者遽攻擊之亦¶
見其盛壮時也向使大臣知其捐書惰學必不仰累¶
生成言者知其倦㳺念歸必不重劳驅逐也凢此皆¶
平日扵踐&KR0130;上欠功夫文勝質材掩徳之所致反復¶
<pb:KR4d0340_SBCK_130-8a>¶
循省無所怨尤但當改已徃之過勉方来之善庻幾¶
上不辱殊知下不羞先訓它復何言¶
　　　與髙樞宻¶
某&KR0010;首状凖省劄除侍右郎官此皆某官陶鑄啓擬¶
之賜矯首知皈某自度孤危必生悔吝即具免牘力¶
言恐懼瑟縮不敢就列之意俄聞又汙臺評矣尚䝉¶
寛典仍𢌿舊祠某死罪死罪伏念某莆之鄙人二大¶
父知名隆乾間先君諸父皆擢世科惟某㓜而失學¶
門䕃入仕當世耆舊猶以其故家遺俗多所奨進絜¶
齋侍郎𡊮公竹𨼆諫議傅公屡薦于朝不報西山真¶
<pb:KR4d0340_SBCK_130-8b>¶
公帥閩以議幕招内史洪舎人&KR0004;除以自代舉盖諸¶
公假借之私而非天下議論之公也立朝之&KR0004;衆以¶
為喜獨以為&KR0104;未乆果逐起廢守𡊮&KR0190;月又逐後除¶
廣塩某官以麟史之筆當鳳閣之制推本其家世師¶
友次及其奏對議論王言一出多士盛傳衆以為荣¶
獨以為懼未幾召則逐除郎則又逐訂其所坐别無¶
過犯亦非贓&KR0059;專云欲作文字而已魚鳥至㣲懲¶
于弓餌某亦人耳端平之劾此罪也嘉熈之劾此罪¶
也淳祜之劾亦此罪也一何冥頑不靈乆而未知悔¶
悟哉况夫朝廷之大科目之廣乃使一米塩俗吏實¶
<pb:KR4d0340_SBCK_130-9a>¶
受此名豈特某之恥其羞當時辱後世甚矣某弱冠¶
筮仕不欲修書札問專城瑟縮至今猶前志也敢謂¶
大君子髙懐曠度超出古今精筆妙墨俯逮卑晚捧¶
對驚喜如蔡邕之得論衡辨才之𫉬禊帖而今而後尚¶
書旣無馳驅而拒之某安敢不源源而来乎端平¶
從官皆已秉樞事惟尚書猶以真學士臨大方面向¶
者尚恐當軸未相孚果山旣相道同志合聲&KR0063;氣求¶
&KR0060;意旦夕必間两社矣某宦情薄親年髙去春爲范¶
杜二公好語牽挽一動非所樂也自去春屡告果山¶
力求清漳以便親飬已有陶鑄消息矣聞直翁辭越¶
<pb:KR4d0340_SBCK_130-9b>¶
亦求此州遂夫指擬臬事書考又踰两月已除陳叔¶
方為代但此距永嘉千餘里独未能至天氣向熱觸¶
熱奔走其何以堪凢人皆有劑量某門䕃入仕内至¶
&KR0048;監外至麾節劑量極矣更求毫芒之益是朝沒無¶
已時嗜進無止法也以此立辭入奏不足陳扵尚書¶
之前比聞令嗣知丞不起妙年玉𣗳脆折上惱慈抱¶
誠何以堪然斯文命脉繫扵元身更望玩老易齊彭¶
殤使之漸逺漸忘可也¶
　　　與鄭邵武¶
疇昔親炙毎聞餘論謂它日必官君端明府之子以¶
<pb:KR4d0340_SBCK_130-10a>¶
報太監㒺極之恩某與子敬左司聞而歎伏邇年以¶
来此&KR0003;稍断續莫曉其故豈以君端旣歿而寒盟耶¶
閣下為人磊磊落落决不忍如此意者婦人女子有¶
以動揺之耶或宗族親戚有来破闘者耶軰處大事¶
當断諸心豈可謀扵人閣下之官受扵大監能為此¶
舉止是常情未為卓行萬一不能然則閤下許多英¶
風誼槩晩莭掃地矣當大監奏任閤下時君瑞雖已¶
登科下面猶有三子舎子任弟是托孤扵賢弟矣今¶
大監直下遂無齒仕版者手足之情寕不動心某又¶
憶君瑞在時事叔父如事父今叔父以它人為子孫¶
<pb:KR4d0340_SBCK_130-10b>¶
而擯大監子孫扵門墻之外某心猶覺不安扵閣下¶
心安乎知此事始末惟子敬與不肖子敬逝矣非不¶
肖誰啓發閣下者傳曰使死者復生生者不愧其言¶
然死者無復生之理生者有見死者之時吾軰壽非¶
金石此事不早定它日閣下何以見大監某何以見¶
君瑞扵地下哉去冬運管顧兄席上曽開其端閣下¶
頗似感&KR0230;别後不知又作如何啇量九人奪嫡孫宗¶
無所不施其智巧&KR0002;不以大義自裁断而囿扵它人¶
智巧之由未有不顛倒錯亂者曷不𨼆之扵&KR0004;心未¶
之扵公論乎又聞令嗣新除學士力主君端一房盖¶
<pb:KR4d0340_SBCK_130-11a>¶
其材雖不足以望𫿞君而其徳宜為鄭氏之子矣敢¶
拜手為閣下有子賀惟閣下反復愚言而處分焉此¶
事扵立孫無相妨華屋良田與吾之孫獨以一命與¶
吾兄之孫两得其所矣某言之閣下行之人必曰潜¶
夫景輔之益友也以道義相期有過必規某不能言¶
之閣下不能行之人必曰潜夫景輔之狎友也平時¶
酒食㳺戯相追逐而已如景輔晚節何不斍因書悉¶
吐露之知我罪我席藁以俟¶
　　　荅南雄翁教授¶
僕端平&KR0004;為&KR0048;與真翁侍郎徐公同合相好也南来¶
<pb:KR4d0340_SBCK_130-11b>¶
得侍郎書誦足下及河源令君之賢侍郎素强直不¶
輕許可不待覿面固已心敬矣便風辱書陳義甚髙¶
委教甚富益歎侍郎取友之端而恨僕納交之不早¶
也人情喜面䛕雖至親骨肉間猶有隱情足下扵僕¶
風馬牛不相及而意氣傾攻倒瑕指疵&KR0099;然以訂頑¶
砭愚自任推足下之心將以其美諸身者而淑諸人¶
也僕雖駑怯敢不佩服然足下所以教我是也其所¶
以自處非也自昔聖賢著書立言者多矣曰百世以¶
俟聖人而不惑曰後有子雲必好太𤣥是當時之人¶
皆不足以知必復有聖有賢者出然後知之知不知¶
<pb:KR4d0340_SBCK_130-12a>¶
聖賢之書與言自&KR0002;也今足下之詩幽然以深其文¶
囦然以長而又頗自貴重知者尚寡足下以知者之¶
寡也遂有望當世責事人之意望知者可也又望不¶
知者焉責故交可也又責素昩者焉足下論著如此¶
意其中必有充然自得者而又据科第為師儒末曰¶
不遇何至&KR0205;效阮籍之慟唐衢之哭哉嚮使足下徒¶
歩取拜相白衣入翰林其足樂乎否也僕它無以瘉¶
人但遭詩禍以来&KR0069;心仕進其復出後非心思巧力¶
所能致也然懲艾益&KR0055;謹嘿益甚天真益　䘮足下¶
當責其栖栖為　而反譏其皦皦難全乎噫足下所¶
<pb:KR4d0340_SBCK_130-12b>¶
責乃故我非今我也僕立朝逐于朝&KR0024;群逐于群起¶
廢乗使者車僅数月爾所得俸賜斤斤然事育之不¶
足何以致珠&KR0130;而供車魚乎足下引四賢之事以相¶
勉彼皆立名譽建事功扵當世者之所為也僕力不¶
任此故當付議論扵身後爾况黄卷之中皆吾師友¶
四海之内皆吾兄弟僕之學何嘗獨而黨何嘗孤乎¶
聞當撤&KR0068;儻肯過訪不惜面啇摧也¶
　　　荅林公掞監塲¶
僕與足下同里閈又與賢冰翁南宫舎人接交㳺聞¶
俊聲下風之日乆矣顧壮老不相謀銳惰不同調常¶
<pb:KR4d0340_SBCK_130-13a>¶
欲親炙而不敢自去&KR0010;至今足下以著易學及詩文¶
教詔之者三以書開暁之者亦三時先親已病僕之¶
方寸已亂曽未一酬荅而大禍至血氣摧傷性靈顛¶
倒十事九忘可以人理責而足下尚復不棄勵以前¶
軰居䘮講學之事誠足下待朋友之厚望朋友之切¶
然僕豈其人哉昔人有云人言當指寕實可面諛僕¶
少時讀書粗了治亂成敗未嘗窮經析理為文字多¶
諧世趨俗而少古意前諸老過聴後聖上誤知猥以¶
文史叨進用及侍邇英力以不通經辭迫扵威命毎¶
一進講面汗心愧然後知學力如弓分寸不可勉强¶
<pb:KR4d0340_SBCK_130-13b>¶
也足下之所以誨僕者易學也詩文也僕扵易或未¶
能分其句讀豈能𧷤其精㣲哉理學至伊川&KR0190;學至¶
漢上亦云至矣考亭已㣲與二家異鶴山又與¶
攷亭異南塘虚齋皆求新義扵諸儒未𤼵之外皆以¶
其&KR0003;陳之旃厦雖貴爲侍&KR0025;加以明主稱制臨决而¶
承學之士未之能信然則足下之書縱使南塘虚齋¶
見之明主之力尚恐未能剖鑿一世之聾瞽統　群¶
儒之議論如僕庸𤨏何足以賛美其萬一乎諸文惟¶
有韻與無韻之作爲近古偶儷最俗下不　苦求工¶
然不工又不可讀先朝孫明復胡安定俱以經爲人¶
<pb:KR4d0340_SBCK_130-14a>¶
師曷常有一篇文字行世哉攷亭論&KR0878;公束坡門人甯¶
取呂&KR0123;甫而不取秦少㳺其&KR0003;以為&KR0123;甫尤看經書少¶
㳺翰墨而已足下既為易學占得地位髙而又欲求工¶
於文無乃反自狹小自卑陋乎足下又條易學數端¶
俾區別以對&KR0002;主司筞進士之為者僕聞程氏將殁自¶
言易傳只&KR0003;得七分足下以程氏之傳為然耶當補其¶
三分之未發者可也以為未然耶當自為一書藏之名山¶
百世以俟聖可也上起鄭康成王輔嗣韓康伯下至鶴山¶
南塘虗齋諸家之&KR0003;皆當以程氏傳為准可也此事體大¶
他日足下學成書傳僕此膝雖不屈扵他人將為足下¶
<pb:KR4d0340_SBCK_130-14b>¶
屈矣¶
後村先生大全集卷之一百三十(終)¶
<pb:KR4d0340_SBCK_130-15a>¶
