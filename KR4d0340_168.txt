# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.594728
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 168
#+PROPERTY: FILE SB04n0252-168後村先生大全集-卷第一百六十八.
<pb:KR4d0340_SBCK_168-1a>¶
後村先生大全集卷之一百六十八¶
　　行状¶
　　　西山真文忠公¶
公諱徳秀字希元浦城縣遷陽鎮人四&KR0010;受書立成¶
誦入小學夜歸嘗寘書枕旁燈膏所薫帳皆墨色羣¶
兒休浴聚戯公并取其書卷兼熟之矣宫師薨吳夫¶
人力貧躬織絍持家公得壹意於學弱冠再貢於鄊¶
擢&KR0159;元己未乙科調南劍州判官孜孜職業不以髙¶
弟勝流自居中開禧乙丑博學宏詞科閩帥䔥尚書¶
逵羅致幕下陳相自强家盛暑訟人索僦金公判其¶
<pb:KR4d0340_SBCK_168-1b>¶
牘曰丞相方&KR0104;邉思職顧屑屑及此乎時金華李公¶
誠之莆田陳公宓皆仕於福唐公與㳺甚懽踰&KR0010;以¶
大學正召嘉定改元遷博士爲禮部㸃檢試卷官樓¶
公鑰倪公思方典舉獨異侍公樓公盡告以文獻之¶
𫝊且許其致逺倪公爲言立朝行己本末甚詳公終¶
身佩服焉輪言爲國者當示人以難犯不可示人以¶
易窺増弊函首虜將闚我又言&KR0159;元以來柄臣顓制¶
立爲名字以沮天下之善者有二曰好異曰好名士¶
大夫志於利祿靡然從之以慷慨敢言爲賣直以清¶
修自好爲不清流弊之極至於北伐㪯朝趨和而争¶
<pb:KR4d0340_SBCK_168-2a>¶
之者不数人今旣更化當先破上尚同之習召試學¶
士院奏篇言古今之變非兵財之足慮而𫝑人心之¶
可&KR0104;宜防近習用事社小人復進以維持囯𫝑極淮¶
民流徙以係属人心除秘書省正字爲御試編排官¶
兼玉牒檢討官遷校書&KR0048;輪對言暴風雨雹熒惑蝗¶
蝻之異因條上四說漢&KR0004;元延光間暴風翼奉以爲¶
左右邪臣史臣以爲親䜛曲直不分之騐今名雖好¶
忠實則喜倿灾異所縁而起也隂氣之精凝而爲雹¶
劉向以爲隂脅陽孔季彦以爲隂乗陽之應今二詔¶
㫖或從中出致異之原其或在是熒惑南方爲礼爲¶
<pb:KR4d0340_SBCK_168-2b>¶
視礼虧視失則罸見意者事幾未盡察邪正未盡知¶
乎春秋威公五年螽漢光和元年蝗説者以為貪虐¶
取民蔡邕以為貪苛所致意者贓吏尚多苞苴未戢¶
乎兼沂王府教授每因誦説迪以正理兼學士院權¶
直&KR0118;秘書&KR0048;輪對言近畿州縣水灾以𩔖求之内¶
而女謁近習外而夷狄盗賊隂盛陽微之證更化未¶
幾俊賢𦒿艾引云相踵善良之士&KR0397;不自安㓂&KR0395;未¶
張不早撲㓕及其披猖乃草薙而禽獮之世豈有斃¶
千萬人於干戈而天不為之變者惟開公道窒旁蹊¶
以抑小人道長之漸選良牧勵𢧐士以挫群盗方張¶
<pb:KR4d0340_SBCK_168-3a>¶
之鋭又言天下有不可泯没之理萬世猶一日者公¶
議是也自昔雖甚無道之世能使公議不行於天下¶
不能使公議不存於人心侂胄用事能顛倒是非於¶
一時終不免為世大僇何者公議天道也侂胄犯之¶
則違天矣故善為國者畏公議如畏天則人佐之天¶
𦔳之&KR0118;著作佐郎始公登朝同進有相惎者每䜛公¶
以謟時相𫉬驟&KR0118;公恬然無競其人後為時相所猒¶
將除公言職使逐去之公力辭不就劉尚書爚聞而¶
歎伏曰不過遲作從官十年尔兼禮部&KR0048;官輪對言星¶
變修徳行政者本也禬禳祈請者末也間者内廷屡¶
<pb:KR4d0340_SBCK_168-3b>¶
蕆醮舉未遺本末足以恪天又言金虜有必亡之𫝑¶
三可為中國&KR0104;者二萬一此虜遂亡莫或余毒上恬¶
下嬉則&KR0104;不在敵而在我設或外夷得志邀我夾攻¶
豪傑四起奉我為主從之則有宣和結約之當戒張¶
覺内附之可懲知将保固江淮閉境自守彼方雲优¶
我欲堵安以此為謀尤非易事議者多謂夷狄之衰¶
乃中國之利抑不思五单于之争漢嘗𫉬其利矣柘¶
拔氏河南之警反為䔥梁之害何耶時余公爃奉使¶
至灤州以燕城&KR0013;圍約回始知金人有韃靼之优除¶
軍器少監陞擢直學士院輪對言雷雨損動太廟䲭¶
<pb:KR4d0340_SBCK_168-4a>¶
吻而避朝損膳僅舉故事然猶歴旬浃而後行逋信¶
宿而遽已以此動人猶且不可况於天乎除起居舍¶
人戚畹封王爵公適當制廟堂諭意令及去凶之事¶
公不從而以建儲爲中宫功故均慶后族旦有亶爲¶
異渥夐掩前閒之語旣告廷復草奏曰漢世賢戚無¶
出樊宏隂興右者宏之言曰富貴盈溢未有能終興¶
亦曰富貴有極人當知止二人之言外族所當監也¶
許侍郎奕時兼瑣闥遂援夐掩前聞一語以爲詞臣¶
之筆如此是本朝前此所無也許公竟以此去戚畹¶
以公名重屡對客願一識靣公正色拒之直前奏事¶
<pb:KR4d0340_SBCK_168-4b>¶
言自頃傳伯成以諌官論事去蔡幼學以詞臣論事¶
去鄒應龍許奕又継以封駁論事去人之常情易媮¶
難勉彼見数人者非能大有矯拂已皆不容故寕黙¶
黙以自全不肯譊譊以賈禍侍從之臣未聞有以已¶
見求對者集議則閣筆相視不措一詞喑嘿如此豈¶
國之福又言陛下延納羣臣有礼然咨詢罕聞玉音¶
記注所書寂寥兼幾臣願昕朝賜對時出聖訓又言¶
古者大事謀及庶人而楮幣塩鈔更張獨决於廟謨¶
又言唐憲宗以忠直用李藩以循黙去鄭絪明主所¶
當法也當時宰臣裴垍尤奨盡言拾遺獨狐郁等因¶
<pb:KR4d0340_SBCK_168-5a>¶
迂致&KR1180;垍獨責𫿞休復曰君異夫二人孜孜獻納者休¶
復大慙大臣所當法也又言新楮&KR0004;行雖有違令佑¶
籍之文然當籍者必聞于朝臣俟報可毋得專行今¶
州縣奉行過當有一夫坐罪而併籍昆弟之財有𧇊¶
陌四錢而没八百萬之貲至於科富室之錢拘塩商¶
之舟㠯産髙下配民藏楮皆出於朝廷約束之外臣¶
閩人也所謂家産滿千錢藏劵五十閩中之新令也¶
夫産滿千錢田僅百畝安有餘貲可㠯市劵往往鬻¶
田宅以應令凡若此𩔖宜悉罷兼太常少卿直前奏¶
事言北虜垂亡此天命離合之機國家多事之始必¶
<pb:KR4d0340_SBCK_168-5b>¶
也君臣上下皆以祈天永命為心劉向有言祥多者¶
其國安異衆者其國危臣謂不然祥多而恃未必不¶
危異衆而戒未必不安今&KR0010;以來二月飛雪六月積¶
隂地震水涌妖星隕流而况重以震霆之異昔景祐¶
五年雷發孟春下詔求言陛下自視何如仁宗冬雪¶
之警甚於孟春而求言之詔未頒宜思所以通下情¶
召和氣者此祈天永命之一事也三代而下治體純¶
粹莫如我朝立國不以力勝仁理財不以利傷義御¶
民不以權易信用人不以財勝德社稷長逺賴此而¶
已陛下聖徳謙冲未嘗䡖改成憲窃慮或者患國𫝑¶
<pb:KR4d0340_SBCK_168-6a>¶
未强而欲振以刑威患財用未豐而欲益以聚歛謂¶
誠信不如權譎謂忠厚不如刻深有一于兹皆伐國¶
之斧斨蠧民之螟螣也惟陛下察截截之諞言守悶¶
悶之家法此祈天永命之二事也唐制非叛逆不籍¶
其家今閭巷細民小有詿誤輒没其貲羣情囂囂不¶
自聊頼弱者至父子相随赴井而斃強者至情剚刄¶
守臣以自快宜思所以收人心觧天意者此祈天永¶
命之三事也安富䘏貧王者之政而郡縣往往疾視¶
富民　方破壌不盡不止有餘之家窘扵科劔摧扵¶
告訐皆嵩然有不自存之態賒貸路窮貧民益困願¶
<pb:KR4d0340_SBCK_168-6b>¶
霈然下詔戒飭有司此祈天永命之四事也　藝祖¶
立奏案之法以革藩侯之專殺范祖禹謂國家以仁¶
継仁哀矜於民率用中興爲百三十年太平之本陛¶
下仁恕同符祖宗臣所欲將順者三一自今非重辟¶
毋輕下大理二寺官宜参用儒者三酌倩處断所以¶
重帥權非列城所得用便宜斬戮軍興一切之政非¶
平世所可行冝制其萌以杜藩鎮之禍此祈天永命¶
之五事也追命居住眡古流放之刑其在聖朝未嘗¶
䡖用比縁官吏玩令間或舉行舉刺之官或乖審謹¶
接劾來上未盡至公願詔有司傳参物論湔滌其可¶
<pb:KR4d0340_SBCK_168-7a>¶
貸者此祈天永命之六事也又言蜀居上流爲東南¶
之首宜預蓄人材以偹緩急時相當國既乆言路徧置¶
私人耆舊盡去都司胡薜之徒始用事鈔法楮令¶
既行告訐繁興吏民坐新書抵罪者衆公首上是奏¶
直聲動野立螭数月数犯顔造膝天下想聞其風采¶
故老𡊮公爕柴公中行及庻僚之敢言者数人稍稍¶
和之時相始不樂都司又切齒然籍没之産以漸給¶
還士大夫停廢遷徙者亦稍稍牽復公發之也時相¶
患公與左史李公惪数論事於是二公俱出疆公爲¶
金國賀登位使徒臣中有以公親老&KR0468;行者不聼至¶
<pb:KR4d0340_SBCK_168-7b>¶
盱眙&KR0468;兩月凡两淮山川險易士卒勇怯守將賢否邉¶
民疾苦皆覧&KR0026;諏詢識之于册慨然有為國&KR0052;理之¶
志嘗謂苟得自見平地可使為至險曠土可使為良¶
田弱卒可使為精兵惜不及用也虜移文止賀使還¶
朝入對言邉士有&KR0055;可慮者三亟當為者二欲移沿¶
江列屯於两淮而増募舟師以扼江靣繕城池樓櫓¶
文修懇田之政又言金韃相持𢧐鬬離合不知其幾¶
而吾俱罔聞知宜飭邉臣&KR0162;金募閒時朝論方事苟¶
安謂公張望乞&KR0024;外不&KR0098;直前奏時事言女真徙汴¶
我&KR0104;方深自立之䇿無出於用忠賢修政事届群䇿¶
<pb:KR4d0340_SBCK_168-8a>¶
收衆心而已今濟濟周行號爲多士然意見小異已¶
成柄鑿議論小檄目以譸張夫平居工文墨便刀筆¶
文儒宿望或所不能至於正色拆姦萌立談㫁大事¶
則又非小有才者所能辯惟陛下以尊君重朝爲心¶
合天下正人以自助南渡駐蹕何異越棲㑹稽而秦¶
檜乃以議和粉飾太平士大夫劵於錢塘湖山歌舞¶
之娛無復故都&KR0112;離麥秀之歎此檜之罪所爲上通¶
於天而不可贖也今危機交急不同常時宜罷不急¶
之營繕略常程之細務惟大計是圖則勾踐之功¶
可㝷漢有邉鄙大疑必使群臣雜議熈寕議地界建¶
<pb:KR4d0340_SBCK_168-8b>¶
炎議防秋或訪舊弼或令侍從臺諫各上利害今虜¶
徙而南宣詔有位皆得盡言然後博采衆長按爲定¶
論國之元氣在於人心宜選循吏革虐政以收百姓¶
之心拔用荆淮嘗立功之人收以收豪傑之心已募¶
復散之卒擇其健者分配戎行以收忠義之心蠲科¶
調以收邉甿之心推恩信以收中原遺&KR0058;之心所謂¶
自立之本也昔李綱建議欲保江南常葺理淮㐮爲¶
家計孔明駐漢中陸遜守荆渚皆付以事權不從中¶
御願於近臣中擇二人於荆淮建立幕府如吳蜀任¶
二臣故事所謂自立之具也又言虜必邀&KR0010;幣臣&KR0060;¶
<pb:KR4d0340_SBCK_168-9a>¶
以為不可與上曰不當與未幾對境果來索從臣劉¶
㷍李班皆主不與上曰真某之論亦然時相方以爵¶
禄籠天下士至有聲望舊人折節營進反為所薄公¶
慨然謂劉公爚曰吾徒須須汲汲引去使廟堂知世¶
有不肯為&KR0025;官之人遂立請郡時相曰禁涂在通胡¶
為去也公荅曰老親生長田間但知太守之樂不知¶
從官之榮除秘閤脩撰江東轉運副使時山東乱離¶
朝廷猶與女真通娉而士大夫多言五福在吴公朝¶
辭論國恥不可&KR0111;郡盗不可輕幸安之謀不可特導¶
諛之言不可聼至公之論不可忽金陵旱蝗守適卧¶
<pb:KR4d0340_SBCK_168-9b>¶
病公乞蠲閤二税大講&KR0189;政約常平使者李公通傳¶
共議李公至自池陽合詞乞分所部九竒委三司公¶
自領太平廣徳李公宣池徽譙提刑令憲南康饒信¶
而建康以屬帥㑹留守殁總餉擾事公力&KR0025;&KR0119;之于¶
是建康奉行如列城分晝既定通選一路僚屬籍人¶
户為五䓁甲乙出米丙自食丁糶而戊濟之朝庭&KR0162;¶
米数十萬石守令以使者切於為民躬履阡陌家至¶
户到父老歎息以為劉樞宻&KR0189;政之後所未見也公¶
素與李公志同道合謂譙卿可與為善雖南康三郡¶
區畫精宻不逮然所及亦不少惟金陵甫講行新留¶
<pb:KR4d0340_SBCK_168-10a>¶
守至竟不發粟而總餉自賑城中户口焉時廣德旱¶
㝡甚公再至其郡請以撥到百萬倉米萬石捄一郡¶
之民且易糶為濟未報公與守臣魏峴議以便宜𤼵¶
&KR0338;委教官林庠賑給而别䟽待罪竣事而還百姓数¶
千人送公指道傍叢塜泣謝曰此皆嘉定辛未年餓¶
死者微公我輩相随入此矣黃池民旅訟鎮官史彌¶
逺𠋣𫝑不法公令尋醫而去當涂郡更創大斛廢司¶
農斛斗不用公索而毁之新徽守林琰為臺諫無亷¶
聲公寕國守張忠恕規匿賑濟米公两劾之忠恕罷¶
代以陳廣夀公言宣民遭前守之虐自李道傳承优¶
<pb:KR4d0340_SBCK_168-10b>¶
方有生意今忠恕甫去廣夀來所謂逐虎逄狠也廣¶
夀之命遂&KR0397;公雖不容於朝猶以忠實&KR0548;惻為時相¶
所重雖積忤未至䟽斥惟都司数人目為迂儒試以¶
事必敗及至江東益有民譽小人無所售其喙遂有¶
旱傷本䡖監司好名賑瞻大优之語時相不能無惑¶
自此申請遂落落矣魏峴始與公共𤼵&KR0338;俄為都司¶
所嗾劾罷林庠以撼公公上章自明朝廷悟與峴官¶
觀庠幹官都司怒無所洩從省中奉罷徽守&KR0607;阜民¶
以撼李公道傳而李召還矣江東二年凡下車例¶
冊及臺閫戎司之餽以至太夫人誔日諸司所奉¶
<pb:KR4d0340_SBCK_168-11a>¶
礼皆不入私槖專儲之㠯助賑施公雖在外援歐陽¶
公修自禁林出漕河比上䟽論兵故事附奏言女真¶
叛遼在政和之四年其㓕遼也在宣政之七年今天¶
下之𫝑無以異於　政宣之時臣嘗論政宣致禍其¶
失有十京黼蠱上心一也貫俅壊軍政二也簡忽天¶
变三也以言為諱論水災者貶謫諌花石者屏斥四¶
也老成鴻碩不以姦黨廢則以邪傍斥五也臺省館¶
殿非奴事奄尹即翼附權臣之人六也邉臣撩覆㓂¶
至不知七也改塩鈔𣺌法科　夫鈔八也閹腐董師¶
九也狥女真之欲召侮取輕十也陛下憂勤恭儉無¶
<pb:KR4d0340_SBCK_168-11b>¶
愧仁祖之風而群臣盤樂怠　有宣政之習臣恐¶
後之視今猶今視昔又三数　来謀國者不惟長筭¶
遂有三誤虜既播越猶使吾宋臣子拜大羊於祖宗¶
殿廷之下一也&KR0010;幣不遣是矣然不正其詞而諉曰¶
漕渠亁涸一也上流制閫榜拒流民来者勦殺西川¶
總戎戕程彦暉一家於黒谷山三也積此三談而吾¶
國之威&KR0149;氣燄索然矣誤於前者不可悔應於後¶
者猶可為願朝廷無再誤而已昔孫氏典午氏皆能¶
以江表自立國家帶甲者萬江漢為池豈下吳晋而¶
中外有司忠誠僨激者少矣委靡怠惰者多一聞亦¶
<pb:KR4d0340_SBCK_168-12a>¶
白嚢至相顧失色所為少定則又恬然矣國家平時尊寵¶
士大夫一旦有急未見有毅然以戮力王室自任者此¶
臣之所大懼也時議以西掖召還都司尤忌公者宻¶
&KR0165;其語以相鈎致公曰某雖不肖决不由匪人以進¶
乃至此奏除右文殿脩撰知泉州郡以畨舶為命然¶
商人畏重征苦官吏和買至者絶少公䥴税額戒官¶
吏毋得買一物雖諸臺委倅屬市物必申州始得奉¶
行是年舶至者十有八明年二十有四又明年三十¶
有六征税之入遂及　照舊額秋苗令民執㮣両造¶
示姓名使自詣然惟王公十明與公能行之海賊主¶
<pb:KR4d0340_SBCK_168-12b>¶
子清趙&KR0048;以十八艘横　侵刼晋江懸圍頭湾距¶
州僅百餘里公調左　軍捕逐撥𤼵官王大夀力𢧐¶
無援與隊將秦淮等六人死之公為文以𥙊且請贈¶
與于朝出宿中和堂討賊彌厲或言沒沿江諸港澳¶
民兵可用而同安管下烈嶼其尤也公議選官勸諭¶
寓客寳謨儲公用自請行得民兵四百舟三十二無¶
官軍犄角併授之簿俟䖏厚曰官民一體有功並論¶
逆賊至漳浦境内𣺌淘洋敗之𫉬大舟四賊首六趙¶
&KR0048;者在焉子清逸去誅群賊于教塲設王大夀位今¶
其子剖心以祭磔者三人誅死者二十餘人脅從者¶
<pb:KR4d0340_SBCK_168-13a>¶
破械縱去趙&KR0048;自稱直徽猷閤子㳺孫希郤也斃於¶
獄子清㝷為台州杜門廵檢所擒詔以𫉬賊功増一秩公¶
委僚属徧行海濱審視形𫝑創修沿海諸呰増屯諸¶
呰水軍復教定廵邏地分後皆可行左翼軍受守臣¶
節制公所請也時相生日四方争献珍異公大書¶
開誠心布公道集衆思廣忠益十二字以餉且將以¶
書曰丞相勤身輔政而中外之心未孚屈已受言而士¶
大夫之情猶能以自竭願因某之言考武侯之為勉¶
其未至則功業日盛福禄日臻不報泉多大家或席¶
貴𫝑患苦閭里公𫿞䋲其僕而雅責其主皆媿之而¶
<pb:KR4d0340_SBCK_168-13b>¶
不敢怒始至郡之先逹有田訟聞公語自慊焚其契¶
不復争曽從龍貽書寓里曰此人視宰執如小兒宜¶
謹避之傅公伯成方退居每詣之必移日虚心問政¶
受其規戒傅公亦以世道期之即除集英殿脩撰知¶
隆興府江西安撫前政積寛稍矯以𫿞尤留意在軍政¶
常謂夷狄外患盗賊内&KR0104;皆不可忽遂修五事可爲¶
十一郡長乆之利一令属城各倣豫章於禁軍内團¶
結其强壮者别爲營且乞推行之於八路二抽江州¶
水軍人船十之三分屯興國之富池等處抽鄂州水¶
軍十之三分屯武昌縣三繕豫章城四縂管鈴轄闗¶
<pb:KR4d0340_SBCK_168-14a>¶
於統制中選差州鈴將　則取諸統領以下之知¶
兵者五通廣塩於贛南安以弭汀贑鹽予之害属蒚¶
未上以吳夫人憂去官明年蘄黄失守陞武昌縣為¶
夀昌軍其後盗起南安　廷蔓又三道竭國力討¶
之数載始平人乃伏公先見公嘗言所歴諸鎮惟江¶
西恵利未有火及吾民若有遺恨盖開府僅数月云¶
公性篤孝吳夫人嘗疾病祈天而愈醮謝之有曰願¶
損臣算以延母齢爐熏之燼未銷嚢藥之功已應¶
其除泉守也告詞以蔡忠恵公襄便親為比公至郡¶
刻蔡公上夀儀千五&KR0010;時率家人&KR0418;觴為夀如其儀¶
<pb:KR4d0340_SBCK_168-14b>¶
州民有母夀百者為立夀母坊及執䘮毁瘠柴立得妾¶
盡遣去結事左右惟老兵蒼頭飯量舊無算自此終¶
身飯不過濡口服闋除寳謨閣待制知渾州湖南安¶
撫使再辭不&KR0098;辭次對又不&KR0098;赴鎮詔賜金𢃄以亷¶
仁公勤四勵其僚以周元公胡文定公父子朱張二¶
先生學術源流勉其士長沙自南渡&KR0004;民自醖酒¶
而税於官其法簡便至劉公珙討彬㓂増親兵始量¶
從官賣稍分醖户之利辛帥棄疾創飛虎一軍博求¶
利源奏改為搉酤結事中苪公煇持不可而寝至趙¶
帥善恭又㩁焉曹公彦約修復舊法至安樞宻丙又¶
<pb:KR4d0340_SBCK_168-15a>¶
搉焉公奏自彦約行税法每&KR0010;净息率不下八萬餘¶
緡視昔之榷無大相過而不和糴不抑配不搜&KR0024;薪¶
水之勞費官吏之給皆十去其　而一定之息踵門¶
而至何惮不為詔可其奏潭人歡呼舊例秋苗斛靣¶
外有所謂捧撮米者日増月益前帥定増為一斗既¶
増而捧撮如此每三捧取七升公併革去之朝廷&KR0010;¶
降度牒和糴州配之縣縣配之民率三四戸受一牒¶
昻其價以市米每斛比市直僅四之三公乞免降度¶
牒不許則遣人貨於都城而自任其折閲所糴&KR0138;十¶
一㑹米貴&KR0205;上以　米&KR0024;其数明年奏請罷糴&KR0010;¶
<pb:KR4d0340_SBCK_168-15b>¶
春夏郡民艱食公　之力振澹旣而曰此淺惠其郡¶
有折梗錢本正苗也後折錢佐郡周闕米則輸本色¶
合正耗五萬餘石公則貯之名恵民倉&KR0010;&KR0010;出糴倣¶
張公詠成都之法什伍其民以相保受有麗於罪毁¶
劵住糴保受同之因養寓教魏公了翁記焉又以樽¶
節錢易穀於緫所謂得八萬石益以他榖為九萬伍¶
千石散于十二縣置社倉百所其斂散息耗之法一¶
依朱文公所立條約且上其事朝廷皆從之著為令¶
又創慈幼倉立兩義阡教諸軍習射日再按試前帥¶
以官錢付親兵回易又撥東西兩荘令軍中自佃公¶
<pb:KR4d0340_SBCK_168-16a>¶
捐其租息凡營中病者死未葬者孕者嫁者娶者給¶
散有差定王䑓據一郡最髙䖏向時元夕師漕張飲¶
其上諸營家給一燈竿抄燦若萬里数夕乃至公榜¶
罷之置贍軍典庫知夀昌軍朱&KR0504;建詣飛虎軍永戍¶
夀昌且欲并致其家口公力争之朝廷不能奪江革¶
縣賊蘇師軍去州十里殺人巢穴接賀州公檄廣西¶
共討平之武岡守司馬遵不得軍情卒&KR0253;宗籌倡亂¶
公刻去遵使判葉莫攝郡事授以方畧亂卒伏誅令¶
上登極召赴行在未至除中書&KR0213;人兼傅讀改礼部¶
侍&KR0048;兼直學士院兼　國史實録院修撰辭免不&KR0098;¶
<pb:KR4d0340_SBCK_168-16b>¶
以寳慶&KR0004;元止旦發過家乞郡不&KR0098;給告一月六月¶
辛丑入對上迎勞曰乆聞卿名公奏三創一脩于道¶
正家道立君道略曰三綱五常者扶持宇宙之棟幹¶
奠安生民之柱石人而無此冠裳而禽犢矣國而無¶
此中夏而裔夷矣晋廢三綱而劉后之変興唐廢三¶
綱而羯胡之難作我朝立國根本仁義先正名正或¶
以為家法最善或以為大綱甚正陞下&KR0004;膺大寳不¶
𦍒䖏天倫之変有所未盡流聞四方所損非淺霅川¶
之変非濟邸本志前有避匿之迹後聞討捕之謀情¶
状灼然本末願可考願詔有司討論雍熈追論封秦¶
<pb:KR4d0340_SBCK_168-17a>¶
邸舍罪恤孤故事斟酌而行之雖濟王未有子息然¶
興継絶在陞下耳上曰朝廷待濟王可謂至矣公奏¶
陛下友受之心可謂無所不至但謂此事䖏置盡善¶
臣未敢仰承聖訓觀舜所以䖏象則陛下之不及舜¶
明甚大抵人主當以二帝三王為師秦漢以下人君¶
舉動不皆合理難以為法上曰是亦一時倉猝公奏¶
此已往之咎臣所以言者欲陞下益進德脩業以掩¶
前失二乞收人心略曰太平興國中秦邸事作太子¶
太師王&KR0270;等議於朝堂者七十有四人然後有詔裁¶
决以大事不可經也　慶歴簡求西帥必取當¶
<pb:KR4d0340_SBCK_168-17b>¶
世第一流宰相吕夷簡至忘讐薦進以重任不可輕¶
也往者霅川之獄未有𠫵　于聞槐&KR0068;之間者又¶
如淮濁二閫之除皆岀僉論所期之外天下之事非¶
一家之私何惜不與衆共此收人心之一事也賞罰¶
適平則人莫得而議今有功罪同而賞罰異者朝廷¶
之於天下當如天地之於萬物裁培傾覆付之無心¶
可使一毫私意介其間哉此收人心之二事也當乾¶
淳間有位於朝以饋遺及門為恥受於外以苞苴任¶
入都為羞今薫染成風恬下之恠果欲息天下謗之¶
莫若反其物罪其人則心迹暴此收人心之三事也¶
<pb:KR4d0340_SBCK_168-18a>¶
事也治世氣象欲其寛&KR0073;下欲其迫蹙曩者以訛言¶
之籍籍有譏訶之令焉呵則已過矣甚至於流竄焉¶
殺僇焉都城之民摇手相戒冝觧宻網逹下情此收¶
人心之四事也三言朝廷之上敏鋭之士多於老成¶
政事之才冨於輕術雖嘗以耆艾褒𫝊伯成楊簡以¶
儒褒柴中行以恬退用趙蕃劉宰然前之三臣止加¶
異数未聞聘召至於亮直敢言如陳宓徐僑皆未蒙¶
記録願䖏伯成𥳑於内祠置中行於經幄擢宓僑¶
於言地又奏華髪舊徳之臣不獨人主頼其益朝列¶
新進之士亦有所矜式伯成簡皆年愈八十縱使召¶
<pb:KR4d0340_SBCK_168-18b>¶
之不至必能因囊封進忠言又奏長人之官拊字不¶
聞叨懫日甚上曰如何一廉者又問何以　之奏此¶
朝廷用舍黜陟之示人以上又問卿曽見有何亷吏¶
以逺守趙䈣夫對御筆櫂䈣夫直秘閣與監司差遣¶
公手創謝上因言崔與之帥蜀揚長孺帥閩皆有廉¶
聲臣一時不能悉数以對乞廣加咨詢始公道猶未¶
聞濟之邸訃以書逹時相謂必有寡聞淺見之人托¶
納忠除患之説以誤朝廷者不可不致察時相既惡¶
聞其言至范村使左史楊邁來見問所欲言又遣所¶
親諭以勿及甲申之事公但唯唯泊入國門都人聚¶
<pb:KR4d0340_SBCK_168-19a>¶
觀皆以手加額益見忌矣辭内制者四從之上移御¶
清燕公因進讀奏此髙孝二祖儲神燕閑之地也仰¶
瞻楹桷俯視軒墀當墀若二祖實臨其上又言陛下¶
前所居䖏宻邇東朝未敢遽當人主之夲也今宮閤¶
之儀浸偹以一心而受衆攻未有不浸&KR0075;而蠧蝕者¶
上曰當察於徴芒公奏惟學敬可存養此心惟親近¶
君子可惟持此心盖理欲相為消長篤志於學則聖¶
賢雖逺常若與之從容㳺䖏天下之楽何過此上曰¶
朕在宫中無他嗜好止是觀書又奏古者居䘮不䖏¶
於内宜防微謹獨見先帝於&KR0245;墻向者日侍慈時¶
<pb:KR4d0340_SBCK_168-19b>¶
觀皆以手加額益見忌矣辭内制者四從之上移御¶
清燕公因進讀奏此髙孝二祖儲神燕閑之地也仰¶
瞻楹桷俯視軒墀當墀若二祖實臨其上又言陛下¶
前所居䖏宻邇東朝未敢遽當人主之夲也今宮閤¶
之儀浸偹以一心而受衆攻未有不浸&KR0075;而蠧蝕者¶
上曰當察於徴芒公奏惟學敬可存養此心惟親近¶
君子可惟持此心盖理欲相為消長篤志於學則聖¶
賢雖逺常若與之從容㳺䖏天下之楽何過此上曰¶
朕在宫中無他嗜好止是觀書又奏古者居䘮不䖏¶
於内宜防微謹獨見先帝於&KR0245;墻向者日侍慈時¶
<pb:KR4d0340_SBCK_168-20a>¶
今其見有時宜益隆孝養又奏先帝視朝常在卯辰¶
之間臣侍螭陛二年實所親見陛下視朝差晚上皆¶
嘉納續寶訓睦親門至涪𨹧公延美卒俱陳其所以¶
然因奏¶
　　　　太宗於秦王矜憐憫惻典盡其至陛下所¶
當法又誦太宗聖訓曰同氣之親不忍致於法又曰¶
以廷美之惡豈當如此但骨肉之情有所不忍觀此¶
則親親之恩不可以有罪廢上頷之寕考小祥詔羣¶
臣服純吉公争於朝曰自漢文短䘮至我朝阜陵獨¶
宸断哀服三年朝衣朝冠皆以大布三代而下盖未¶
<pb:KR4d0340_SBCK_168-20b>¶
之有惜當時輔臣礼官不能定臣下執䘮之礼此¶
千載無窮之憾也迨詔熈甲寅阜陵上賔從臣羅㸃¶
等建議乞令郡臣於易月之後朝㑹治事&KR0096;用公服¶
黒帶朔望時節朝臨奉慰皆哀服行事大祥始除¶
有詔從之侂胄務反&KR0159;元初政光宗之䘮復以小祥¶
&KR0025;吉以會要諸書考之群臣禫除從吉舊制後易以¶
升祔紹興易以小祥甲寅易以大祥二者百餘年之¶
間其制四変皆由近而之逺非自逺而之近也侂胄¶
変甲寅之制是自逺而之近自厚而之薄也可乎哉¶
先帝臨御三十年恩同天地臣子號慟泣血未足&KR0165;¶
<pb:KR4d0340_SBCK_168-21a>¶
哀帶不以金鞋不以紅佩不以魚鞍韉不以大綉此¶
於群臣何所損朝儀何所妨即詔行在職事官俟大¶
祥從吉諸路依己降行公既鯁言上虚心開納時相¶
以其負人望有主眷屡誘&KR0502;以禍福使附己公不為¶
動乃與其黨謀逐公給舍王暨盛章繳駁濟邸贈典¶
且請追議其罪公始杜門求殿中侍御史莫澤去疏¶
語稍見侵自請絀責章三上不&KR0098;竟以澤疏除煥章¶
閣侍制提舉玉隆宫辭不&KR0098;以諌議大夫朱端常䟽¶
落職罷詞監察御史梁成疏諌三官先是右大正言¶
李知孝論公首倡邪説以其章&KR0866;榜播告天下迨成¶
<pb:KR4d0340_SBCK_168-21b>¶
大請加竄責上曰仲尼不為巳甚時相雖怒不惻公¶
竟𫉬里居上保全之&KR0004;從臣惟魏公了翁庶僚惟洪¶
考功咨䕫胡評事夢昱與公議論同時略相拆簡言¶
路曰礼待强辨不已洪魏和之胡尤無状故論列交¶
上胡貶象臺公與洪公皆逐而魏公亦有靖州之行¶
矣公歸脩西山讀書記以六&KR0052;語孟之言為主荀楊¶
諸子附焉諸老先生為觧&KR0052;而𤼵者附本經之注甲¶
記曰性命道徳之理學問知行之要凡二十有七&KR0195;¶
乙記曰人君為治之本人臣輔治之法凡一十有二&KR0195;¶
丙記曰經&KR0022;立國之制臨政治人之方其書惟兵政¶
<pb:KR4d0340_SBCK_168-22a>¶
一問先成丁記曰出處語黙之道辭受取舍之冝凡¶
二&KR0195;公自退居究心此書博覧精思手抄日数千言¶
叢藁如山謂門人曰人君爲治一門告君之書也以¶
范唐鑑爲法如有用我執此以往又曰他日得逹乙¶
覧死無恨矣又曰吾兵政一門古無此書天下方多¶
事所以汲汲緝成之又取周程以來諸老先生之書¶
文摘其闗于大體功于日用者彚次成編名諸老先¶
生集略凡七十有八&KR0195;又以後世文辞多変欲學者¶
識其源流之正集録春秋内外傳止唐元和長&KR0159;之¶
文以明義礼功世用爲主否則辞雖多亦不録其目¶
<pb:KR4d0340_SBCK_168-22b>¶
有四曰辞命曰議論曰叙事曰詩賦名文章正宗凡¶
二十餘&KR0195;盗起汀郡𫝑蔓延数郡公雖閑居為倉漕¶
二使者言陳倉部韡有文武材必辨此賊二使者言¶
於朝其後蕩平閩㓂本公謀起陳公之力也紹定辛¶
&KR0407;&KR0159;夀恩復寳謨閤侍制玉𨺚祠明年除徽猷閤侍¶
制知泉州再辞不&KR0098;迎者塞洛陽橋深村百&KR0010;之老¶
亦扶杖而出城中歡聲動地公曉士民曰太守去此¶
十四五年矣雖泉山一草一木亦時入思再叨郡寄¶
衰病不能出念泉人相爱之深黽勉此來欲為此邦¶
興利除害復還楽土之舊而已謂官僚曰某前帥長¶
<pb:KR4d0340_SBCK_168-23a>¶
沙嘗以亷慎公勤勉同官今所當勉無出於此令属¶
邑各以崇風教清獄刑平賦税禁苛优四條揭之坐¶
右海㓂犯境遣右翼軍將官具旺破走之先是諸邑¶
二税或預借至六七年永春徳化一邑又燬於㓂公¶
入境首禁預借諸邑有累月不觧一錢者郡計遂赤¶
立不可為或咎寛恤太驟公謂民困如此捄之當如¶
觧倒懸吾寕以一身代其苦不以此為悔也僚属又¶
鮮能任事無大小必躬親之每據按决訟自&KR0407;至申¶
未已或&KR0134;嗇養精神以當大任公謂郡計凋弊無力¶
惠此民僅有政平訟理二事可勉苟又不加意即為¶
<pb:KR4d0340_SBCK_168-23b>¶
不治之州矣建交&KR0004;置南外宗正司宗子僅三百餘¶
人令漕司與本州均任其責朝廷&KR0010;給祠牒五十助¶
焉乾道間又益三十焉後属籍曰増漕司止按舊¶
　餘不復問祠牒亦不復給紹定末宗子至二千三¶
百餘人毎&KR0010;錢米本州自偹十四萬餘緡而一司官¶
属與宗學養士尚不與焉公奏郡不可為笑雖有¶
材健之守智力無所施不過預借重催或抑都保代¶
輸或佑籍無罪泉民憔悴為日已久惟朝廷哀憐詔¶
&KR0010;給祠牒六十㑹故相死上始親政除𩔰謨閣待制¶
知福州福建安撫使明日詔&KR0010;賜泉州祠牒増四十¶
<pb:KR4d0340_SBCK_168-24a>¶
焉七宮宗子爲佛事以祝聖夀公喜曰温陵庶幾可¶
爲矣以端平&KR0004;元正月赴鎮戒属部無濫刑横歛毋¶
狥私黷貨毋通闗節仕胥吏州倉受輸解斛取縻費¶
錢三百公减去六之五罷市令司母以官得價市物¶
革閩縣里正督賦之害建福興泉四郡貴糧乞回糴¶
百萬倉米十五萬賑糶不俟報先發福州常平米均¶
糶下三州剱州常平米糶建民未及州飢食已沛然¶
及上可其奏運吳粟&KR0024;之海偷比&KR0010;從横島嶼之民¶
凛不自保公預於險要増兵舡給粮械勵隅總厥後¶
&KR0219;首相踵擒殄㐮閫方與韃將攻㓕蔡城遣吏&KR0418;露¶
<pb:KR4d0340_SBCK_168-24b>¶
布圖上八𨹧而江淮有進潼闗黄河之議公&KR0104;之取¶
封上曰自有載籍以來與夷狄共事者未嘗無禍而¶
况移江淮甲兵以守無用之空城運江淮金榖以治¶
不耕之廢壌富庻之效未期根本之弊立見臣之所¶
甚懼也新元以來進退用捨多叶物情正涂方開善¶
𩔖吐氣倘能持以堅忍守以兢畏姦声亂色不汨清¶
明倖臣懿戚不&KR0060;威福廟堂常公而無私䑓諌有直¶
而無枉則&KR0159;歴元祐之治指日可致若乃釋楽成之¶
業而兾難必之功聦可嘉之言而忌立至之患此又¶
臣之所甚惜也願陛下審之重之毋使臣竊知言之¶
<pb:KR4d0340_SBCK_168-25a>¶
名四月除權户部尚書與廟堂書曰此一二者事官¶
之除識者以為四十年來所有然正直之士不未無¶
矯拂太甚人情將有所不堪乘不堪之情以激其不¶
平之忿則剛勁不軟熟忤旨不如承順其意将有時¶
而移矣可惧哉昔趙中令有顓&KR0096;之毁韓忠獻有䟦¶
扈之劾文潞有交結之謗三相勲徳巍然曽不以是¶
而少損若蔡若秦柄國之時則無此矣今天下孰不¶
知丞相用心其何訾議之時有萬一草茅山野語言¶
之𤼵或失㨂擇適所以増光德美又何傷焉時諸賢¶
已盡收召公尚&KR0468;外服上見羣臣屡問公安否而廟¶
<pb:KR4d0340_SBCK_168-25b>¶
堂寄声尤宻公謝曰前帥半年而去郡計已費支吾¶
若某又忽忽而去此州益瘡痍矣士大夫行志無分¶
中外願假&KR0010;月俾得展盡力辭不&KR0098;丞相復書日聞¶
公素發私誓濟物願亟就道以副中外之望六月發¶
三山&KR0022;人競為綵旗以送自醮門至舟次彌望数里¶
不絶公歴一節四麾治以教化為先闢貢闈増學畬¶
江東祠范忠宣公長沙新賈傅廟晋譙王祠温𨹧祠¶
朱文公及林公攅蘇公緘于學而絀其不當祠者三¶
山迎聘耆儒月&KR0916;講席所至必搜訪人物天下士鮮¶
不及門其所薦㧞後為召公卿者不可勝数再辭新¶
<pb:KR4d0340_SBCK_168-26a>¶
命不&KR0098;九月乙酉入對上曰卿去國十年每切思賢¶
時㐮閫代去江淮出師取三京王師果潰于洛陽退¶
守泗洲奏三剳一言今中原無公主政是上天監&KR0026;¶
四方為民擇主之時若能修德格天天必命陛下為¶
中原之主不然則天命將歸之他人臣向為先帝陳¶
祈天永命之戒其説出於召公然及覆召誥一篇綱¶
目曰敬徳曰小民而已傳曰敬者徳之聚儀狄之酒¶
南威之色盤㳺戈射之娛禽獸狗馬之玩有一于此¶
皆足害敬其可不戒此祈天永命之一也天之視𦗟¶
因民視聴民心之尚背即天心之向背&KR0096;臣之未貨¶
<pb:KR4d0340_SBCK_168-26b>¶
賂公行誅求旣廣氏不堪命人盗相挺而起頼陛下¶
布端平之詔一洗而新之然窒賄道而賄進者尚有¶
懲贓吏而贓多者漏網江淮軍興調度騒然冝戒郡¶
邑掊刻停邉閫此祈天永命之二也易曰天之所¶
助者順人而所助者信天厭夷徳乆矣陛下倘能敬¶
徳以迓續休命中原終為吾有若徒以力求之而不¶
及其本天意難測臣實憂之二言進取有二難用兵¶
莫急於人才今舉世所属曽不数人一難也臣嘉定¶
中嘗乞理治兩淮墾田積榖而權臣視為迂濶塞下¶
之偹枵然一旦舉兵乃&KR0519;浙米由江入淮汴絶¶
<pb:KR4d0340_SBCK_168-27a>¶
　又湏陸運勞費甚於登天二難也夫此二難皆&KR0096;¶
臣玩愒之罪非今日指置之失然承三十年之弊欲¶
整治之非十年不能此正諸葛亮閉闗息民之時也¶
願以收歛靠實爲主又言曰今日事勢猶以和扁継¶
庸醫作壊之後一實之誤代爲庸醫受責矣兢業戒¶
謹尤當百倍三言𢧐守之論不同同於爲國元祐中¶
　　向治惟郡賢自相矛盾小人得以乘之願平心¶
啇搉以前事爲戒每奏上必稱善公言士大夫狃於¶
舊習上曰徃徃革靣而未革心公乞選監司郡守上¶
曰聞卿所至視民如子公巽謝又恢復名義甚正但¶
<pb:KR4d0340_SBCK_168-27b>¶
故相不曽做得工夫上曰昨讀卿所上封事可見忠¶
誠别疏進大學衍義曰近世大儒朱熹所為章句或¶
問偹矣臣不佞思所以羽翼是書首之以帝王為治¶
之序者見堯舜禹湯文武之為治莫不自身心始也¶
次之以帝王為學之本者見堯舜禹湯文武之為學¶
亦莫不自身心始也¶
　　　　　　　　　　　　　　　　　　　此所¶
謂綱也首之以明道術辨人材審治體察人情者致¶
知格物之要也次之以崇敬畏戒逸欲者誠意正心¶
之要也又次之謹言動正威儀者修身之要也又次¶
<pb:KR4d0340_SBCK_168-28a>¶
之以重妃匹𫿞内治定國本教戚属者齊家之要也¶
每降之中首之以聖賢之典訓次之以古今之事迹¶
諸儒有發明之論者録臣愚一得之見亦竊附焉輒¶
因召對以献因奏權臣之時欺罔成習講延官亦然¶
臣記一日講官講易為輒姦言臣深不平欲闢之又¶
恐紛更争傷事體退而自咎若使程頥朱熹當必與¶
之辨上愕然公奏陛下湏致知格物做工夫於當下¶
義理無不通曉則奸罔之言自不敢進臣於是時便¶
欲纂集是書上禆聖學緣去國不果閑居八年方克¶
成書上喜甚曰此書便可進入衍義即乙記中人君¶
<pb:KR4d0340_SBCK_168-28b>¶
爲治一門以唐鑑爲法者上又問福建鹽法公奏此¶
致㓂之本也福鹽遡流至劔邵又自邵遡流至汀旣¶
雜且貴所以汀人每私販廣塩以具自潮海來者頗¶
近且㓗白而亷故也貶者千百爲郡皆挟兵械官不¶
能禁名曰塩實弊于盗無異臣叨閩帥&KR0055;欲更張緣¶
事属漕司方與漕臣𡊮甫啇搉而臣與甫皆召還遂¶
不及爲公自三山過醮于仙遊山青詞家云旣不敢¶
矯激而近名亦不敢低徊而徇利惟厚集精誠庶幾¶
於感悟而宻陳忠益冀見之施行奏篇旣出或疑其¶
激烈不及前時公笑曰吾老矣豈更效後生求声名¶
<pb:KR4d0340_SBCK_168-29a>¶
真湏純意國事期於有濟耳然至于啟沃經帷彌縫¶
廟論則外廷固有不及知者乙夘除翰林學士知制¶
誥兼侍讀再辭不&KR0098;靻人遣王檝來通問公言不可¶
恃此緩於脩偹十月乙亥進讀大學章句從公請也¶
上曰自此望卿啓迪毋或有隐且問靻使未聞外議¶
頗紛紛公奏兵使在其間交今或郤郤絶或欲拘留¶
皆不可行但當以礼遣之萬一露遂和之意却不可¶
信已&KR0407;進讀知至而後意誠章公奏非侍知至方誠¶
其意大學必以知為首者了然見天下之理此為善¶
此為𢙣此為正此為邪則私意邪念自不敢發願陛¶
<pb:KR4d0340_SBCK_168-29b>¶
下自今對儒臣論經史與大臣議政事若省閱章奏¶
之際聖意有所未安不妨反覆論難考究湏見得義¶
理分時可否利害明白方是格物方能致知上悦曰¶
卿所進衍義便就今日進讀公念進本已入禁中而¶
經延無别本即以未辨為對俄有内使捧進本第一¶
第二帙而前上曰已在此矣公再拜謝時以此司馬¶
公自讀通鑑云旣展&KR0195;讀畢上問楮價日低皆是監¶
司郡守不留意公奏物少則貴多則賤少减印造可¶
也恐有以𫿞刑峻法為言者切不可用上欣然聼納¶
王檝言其國欲和公謂和之一字易於溺人逺則宣¶
<pb:KR4d0340_SBCK_168-30a>¶
和近則金虜皆殷鍳也檝離穹廬已乆所得靻酋之¶
語在吾國未進兵之前我進兵在彼豈復更守前説¶
自古未有受人之兵而不報者檝與劉溥鄒伸諸人¶
之語不無𣵀合惟其間有云靻相移刺楚材曽上平¶
南之策與王檝議不合又云李寔献策韃酋&KR0134;其先¶
謀犯蜀順流下窺江南凡此却以寔語願朝廷於其¶
語之涉虚者勿遽輕信於其語之近寔者深念而亟¶
圖之時邉臣尚欲&KR0055;入公言是以前日之敗為未足¶
而又求敗也又欲覊糜泗宿漣海毫蔡息唐鄧諸郡¶
公言新復之疆如的然可守尚恐虜由他道擣吾腹¶
<pb:KR4d0340_SBCK_168-30b>¶
心雖能塊守数城無捄於敗况未必可守乎又言淮¶
西退師䘮失最多蒙蔽不言宜早覈實填&KR0024;甲申進¶
讀明徳新民二條因及顧諟二字古注謂常目在之¶
朱熹深取其説陛下若天無知時不鑒觀人君雖欲¶
一事不敬一念之邪自不可得又言陛下&KR0004;懲贓吏¶
戒苞苴一時悚動未幾又復玩施未能作新士大夫¶
何以新民韃使乆留公進吳越故事以諷略曰言辭¶
之甘藏鋒刄於飴&KR0097;也礼貎之卑設机穽於康荘也¶
斂兵逺去鷙鳥将擊之形委地不争芳餌致魚之術¶
也上日此説極是十一月癸夘進讀格物致知章言¶
<pb:KR4d0340_SBCK_168-31a>¶
前日輕舉止見得理之一徧此物未致格知未至之¶
故也上又曰方大宗且留在廣既而惟此二人未召¶
餘皆收亦不可畏敵論誠意章引詩人稱文王之徳曰¶
不𩔰亦臨無射亦保漢成帝&KR0916;朝若神其在宫中則¶
湛於酒色委政外家惟陞下法文王而鍳成帝焉辛¶
亥進讀忿懥章引朱氏語上曰如此湏如槁木死&KR0069;¶
可也公曰不然聖人不能無喜怒哀楽但要因事而¶
發不可先有此横在胷中若都無此四者則此心遂¶
為無用之物釋老之學也論魏荘公唐明皇曰荘公¶
誅賢能而昵嬖人明皇逺正后而昵艷妃卒召禍亂¶
<pb:KR4d0340_SBCK_168-31b>¶
願以二君為鑒上亦無忤色癸丑進讀脩身在正其¶
心章曰前玉音有槁木死&KR0069;之問臣退思之心當如¶
明鏡止水不當如槁木死&KR0069;鏡明水止其體静可以¶
鍳物是静中涵動體中藏用人心之妙正如此若槁¶
木不可生死&KR0069;不可然是乃無用之物矣心者所以¶
具衆理萬事委之無用可乎應論継絶世公條陳古¶
今甚悉末引漢宣帝封昌邑王賀誥曰骨肉之恩析¶
而不殊言雖有離祈而無可絶之道臣恐同姓近親¶
豈無絶世而不祀者惟陛下訪問為置後焉已未兼¶
修國史寳録院脩撰壬戌進讀因言兵興之後三陲¶
<pb:KR4d0340_SBCK_168-32a>¶
戍守方𫿞當此大冬隆烈之時窮閭委巷有飢凍切¶
膚之惨絶邉塞有風眇眯目之悲極願择良吏賢將¶
以拊緩之癸亥以已見求對言韃人讐我之深其思¶
報也必力舉兵愈緩則其爲計愈工我方創艾前事¶
幸其真有爱我之情豈不誤哉願自强以立國毋自¶
沮以畏敵又言王檝挾金使例冊自随小使敢爾他¶
日使介果至何以待之又聞檝求金翠以媚其妻妾¶
若從所請何異故相以侵服遺逆全之妻而兾其不¶
返也上笑曰此舉極未是又奏乞用藝祖孝祖閱武¶
故事以作士氣及遴東朝士通明詳練者数人分治¶
<pb:KR4d0340_SBCK_168-32b>¶
邉事凡三邉山川險要将帥能否士卒衆寡糧草虚¶
實各令討論廟堂擇而行焉因言先朝内帑專佐軍¶
費近臺臣李鳴復郎官鄭寅谷各論此事乞行其言¶
置局考覈為犒師之十一月丁丑進讀畢乞御宸翰¶
諭邉臣飭偹因言神宗留意邉事夜御燈火讀書賜¶
邉臣上曰髙宗孝宗亦如此公奏孝宗於民事亦然¶
臣歴数郡皆有孝宗親筆石刻或問麥禾或問曽無¶
雨露雪或問街市有無遺棄嬰兒孝宗一念止在生¶
靈故勤勤訪問願陛下為法辛&KR0407;進讀大學末章引¶
董仲舒之言曰皇皇求仁義大夫之意也皇皇求財¶
<pb:KR4d0340_SBCK_168-33a>¶
利庻人之意也易曰&KR0018;且乘致㓂至乘車君子之事¶
也負擔小人之事也居君子之位而為小人之行故¶
祖彌逺是也位冠百司而鬻賣朝廷之官爵貴極人¶
臣而攘奪平民之貲産貪風扇於上汙俗成於下舉¶
世之人皆就於利平居則欺君以自售張禹孔光之¶
於漢是也有難則賣國以自全華歆陳群之附魏¶
張文蔚楊渉軰之從梁是也甚者不奪不饜如莽操¶
之所為故大學於末章明義利之分孟子於首篇𫿞¶
義利之辨惟明主在上亟思有以返之又奏已見論¶
致夀之道五一無逸則夀二親賢則夀三以孝奉先¶
<pb:KR4d0340_SBCK_168-33b>¶
則夀四仁則夀五有德則寿末言僊経萬卷不若誦¶
無逸之一篇道家千言豈如玩静寿之两語時近天¶
基節故公有此䟽二年元日太史占風有兵起之兆¶
公言㐮黄昇楊制閫釁𨻶浸前此大可慮冝勉以亷¶
藺李郭之事又言何北州郡非北兵北將不可守宜¶
抽囬南兵厥后邳徐都失守唐鄧亦継叛諸卒如公¶
言丙辰進讀奏已見言風起乾位月犯太白皆爲兵¶
象王嘉有言應天以實不以文夫無不敬思無邪陛¶
下筆之宥生者也若敬焉而以害之正有焉而有以¶
汨之雖玉音時𤼵扵口金書日接扵月非實也用人¶
<pb:KR4d0340_SBCK_168-34a>¶
聼言陞下嘗詔之百辟者也若礼之而所温不及䆒¶
容之而所陳不盡施雖夔龍之武日接扵庭&KR0235;凰之¶
鳴日間扵耳非實也惟陞下本之心脩之身推之扵¶
事無一非實而去其所謂文具&KR0026;羙者又乞命两制¶
近臣或两首都司官二三人㸔詳端平以耒奏議掇¶
其要語各從其𩔗凡關扵君徳帝學者進入禁中関¶
扵朝政邉防者送三省宻院継今臣下章奏悉用此¶
法陛下與大臣择焉上嘉奬又曰近&KR0026;卿所上致¶
寿劄子可見爱君與張九齡同意又曰士夫夫少任¶
貴者公曰亦是不曽分委之以事又問有稱職者否¶
<pb:KR4d0340_SBCK_168-34b>¶
泰　曰詞臣中惟臣衰退如趙汝談洪咨夔吳泳皆¶
稱職上曰卿直心體國朕所嘉歎又曰煩卿典領文¶
闈新宿弊收實才公巽謝又曰科舉之弊極矣如傳¶
義挟書不可不革又曰致君澤君卿之素志俟典舉¶
當大用卿欲退上留者三旣歸得㫖宣諭卿所謂張¶
九齢事甚契朕心今以御書九齢進金鏡事一軸賜¶
卿公奉表謝已未幾知礼部貢舉公先有劄子論文¶
弊乞専以醇正貭直取士其渉諛怪者黜之是&KR0010;塲¶
屋始𫿞空疎不學者多望風而去挟書絶少公旦起¶
必焚香禱天願得忠良平實之士豪傑俊異之材考¶
<pb:KR4d0340_SBCK_168-35a>¶
校必合論策以&KR0026;噐識其間有風切時賢者公批其¶
&KR0195;云諸賢當為法受責向時知舉皆先立巳見定高¶
下去取惟公使参㸃檢各自伸其見然後徐蔽¶
以議論之公所取多老成徐實學困扵名場者拆號¶
同洪待&KR0048;咨夔王殿院遂奏事乞於科舉之外訪求¶
遺逸三月戊戌感疾謁告乙告已除参知政事同提¶
舉編修𠡠令經武要略再辭免不&KR0098;詔云漢御大夫¶
告當病上&KR0104;之史侯勝謂必瘉果然後遂至相朕之¶
賢卿甚于宣帝之徳&KR0123;也卿其親醫薬自厚且先即¶
舍拜命少閒可就車朕遣黄門召見卿矣乞祠御筆¶
<pb:KR4d0340_SBCK_168-35b>¶
再給一月己丑三乞祠辛夘除資政殿學士提學萬¶
夀&KR0026;兼侍讀辭不&KR0098;五月甲午疾亟乞謝事自中大¶
夫轉一官守資政殿學士致仕是夕薨年五十八公¶
氣體素强然平日勤勞不能自逸非窮理著書即&KR0104;¶
念世事晚守泉福劬悴滋甚觸暑趋召道中刋修衍¶
義雖閉户服薬舉筆流汗不以為疲礼闈考閲数覺¶
頭施初不經意出院賔客雲集新進士來謁人人與¶
為礼得疾之日猶對客至暮三鼓後風&KR0365;忽作病中¶
猶夢與鄭左司寅論楮弊既而小愈延講官徐君清¶
叟至卧内令扵上前来去上固留之且屡對大臣講¶
<pb:KR4d0340_SBCK_168-36a>¶
讀官問公疾今何如爱見至色丞相数遣人諭上㫖¶
公感上眷遇故不敢决去每指心言曰天知此心無¶
一㸃富貴之念属疾兩月日常冠帶起坐易簣猶神¶
爽不亂遺表聞贈銀青光禄大夫上震悼輟朝士大¶
夫無親疎逺近莫不相弔都人往徃失声痛惜如元¶
祜之䘮洓水公也䘮歸八月壬寅葬於縣南十五里¶
珠林配建安郡夫人楊氏太中大夫主之女公方丱¶
角太中公奇其風骨許以夫人歸焉翁壻恩義甚篤¶
後同擢第夫人尤賢先公三十四年卒子志道承事¶
郎新監南劍州税務孫某公内行卓至於倫紀最隆¶
<pb:KR4d0340_SBCK_168-36b>¶
奏薦先弟後子弟徳林猶子似道履道皆公所任也¶
自豫章歸未有居室先築精舍以奉先塋作睦亭自¶
記之曰凡人所爲薄於宗族者以其不知所出之本¶
也誠知其所出之本一則雖由衰焉而功由功焉而¶
緦由緦焉而至於無服之親譬之巨木有圍枝葉雖¶
疎而根幹則一豈容以異&KR0026;哉事&KR0276;姊&KR0338;孤甥里中¶
老病乏絶待公舉㸑者常数十人律已清苦雖貴無¶
餘貲自長沙歸始有粤山新居人越数年𠫊廊乃具¶
建學易齋共極堂供𢌿扑無華飾&KR0018;郭薄産皆出玉¶
堂俸賜後出藩入從無所増益常以亷儉誨于作楮¶
<pb:KR4d0340_SBCK_168-37a>¶
衾銘焉公少以文詞獨行朝中所草大詔令温厚爾¶
雅尤爲楼公鑰賞重立螭以後言議出處動闗世道¶
諌書傳四夷名節暴當世三十年間天下莫不以爲¶
社稷之藎臣道徳之宿老故其於爲學士也惟恐其¶
不秉政旣得政惟恐其不乆於位　皆曰道之将行¶
斯世之故平治矣而天下遽奪之嗚呼悲夫公博極¶
羣書而積勤不已望臨一代而執謙愈甚聞人之善¶
忻悦奨譽自以爲不及也聞人不善顰蹙歎息猶兾¶
其能改也故君子宗之小人亦信服焉常以窮理致¶
用四字勉學者有新第者請益公曰讀好書做好人¶
<pb:KR4d0340_SBCK_168-37b>¶
而已每謂其徒曰一生短千載長不欠名位只欠徳¶
業公之學本於誠敬因孟子夜氣之作而知旦晝所¶
為其本在夜故操存之功于夜尤𫿞必齋必粛如臨¶
君師作夜氣箴焉中年猶謂戒謹恐懼之意多而&KR0278;¶
㳺泮奐之意少乙酉退閑&KR0055;道専一始覺清通和楽¶
八牕玲瓏嘗曰天壌之間横陳錯布無非至理雖有¶
道不待窺牖而燦然畢睹然自斈者言則見山而悟¶
其静夀則觀水而知有本風雨霜露接乎吾前則天¶
道至教亦昭昭焉可覩也晚集聖賢之語為心而發¶
者曰心&KR0052;作賛焉畧曰意必之萌雲捲席徹子諒之¶
<pb:KR4d0340_SBCK_168-38a>¶
生春嘘物茁葢公之所造至是深逺矣其記矩堂之¶
言曰始吾患𨽻於已者之不忠也故立朝不敢不以¶
父事吾君患長人者之不仁也故居官不敢不以子¶
視吾民嘗以椽属事其府矣具情不吾察吾患焉故¶
為長吏必思有以通下情嘗以監司臨所部矣其令¶
不吾行吾病焉故雖帥一道而于使者之命未嘗忽¶
私居而撓公府吾嘗不平之故于其所寓不敢以毫¶
髪干焉大家而侵細民吾嘗不直之故于鄉黨隣里¶
雖無以厚之而亦不敢傷之也公之以直内方外如¶
此自出身事主忠國爱民&KR0414;綿固結不以進退易慮¶
<pb:KR4d0340_SBCK_168-38b>¶
每謂近代名卿如了翁梁溪皆以得䘮榮辱為虚幻¶
而以濟時及物為貞實自泉而福則恨不得盡力以¶
謝泉人自福造朝又恨未有以及一路天子將舉國¶
以𦗟之矣而公則曰諌行言𦗟雖為&KR0025;臣可也忘身¶
殉國終始如一非至誠而能若是乎公山後於朱文¶
公而自謂受先生岡極之賜資&KR0055;守國異説不能入¶
晚&KR0010;論文尤尚義理本教化於古今之作視其格言¶
名論多者取焉若徒華藻而於義為無所當者不録¶
也所著書外有西山甲集若干卷對越集若干&KR0195;翰¶
林詞章二&KR0195;其政事則有江東捄荒録若干卷清源¶
<pb:KR4d0340_SBCK_168-39a>¶
雜主若干&KR0195;星沙雜志若干&KR0195;公旣薨上思之不置¶
御筆今有司議謚以聞於是志道次年譜來曰治命也¶
子必毋辭乃剟其闗繫於當世之大者著之篇上之¶
太常若夫公之嘉言懿行善政遺爱葢有不勝書者¶
門人髙弟散在四方各有記載云謹状¶
端平二年十月　日門人朝散郎樞宻院編修官兼¶
　　右侍&KR0048;官劉(某)状¶
後村先生大全集&KR0195;一百六十八¶
<pb:KR4d0340_SBCK_168-39b>¶
