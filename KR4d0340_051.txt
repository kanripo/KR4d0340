# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:48.785050
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0252-051後村先生大全集-卷第五十一.
<pb:KR4d0340_SBCK_051-1a>¶
後村先生大全集&KR0195;之五十一¶
　奏議¶
　　　備對劄子(端平元年九月)¶
臣㳟惟陛下更化以來登庸一相號召諸賢江湖逺¶
屏之人山林乆幽之士隔絶千萬里而不見録者訪¶
求如不及近臣骨鯁之言小臣狂狷之議菀結二十¶
年而不䕶伸者吐露無餘藴士大夫常恨不遇聖主¶
今生德可謂聖矣又常恨不遇賢相今相業可謂賢¶
矣此韓愈石介作爲頌詩之日也然而臣竊有憂焉¶
昔人主未嘗不&KR0082;治而卒趨於亂自昔大臣未嘗不¶
<pb:KR4d0340_SBCK_051-1b>¶
欲得天下之譽而卒受天下之謗自昔士大夫未嘗¶
不&KR0082;以名節自許而往往為冨貴利禄所變者立志¶
不果執德不固持循於乆者易變矯揉於暫者難恃¶
也以臣之愚竊跡近事眀主方厲精更始而或者恐¶
其惰終大臣方奉公履正而或者過於責備善𩔖方¶
合而間有異同齟齬之迹國是方定而已有反覆動¶
摇之戒不幸有近於先賢程顥之所憂者其故何歟¶
蓋天下所恃與吾君吾相共起太平者諸賢而已彼¶
其忠似遷直似訐上冨春秋則進聖人血氣之戒上¶
喜功名則守儒者根本之論内無許趙之寵而攻後¶
<pb:KR4d0340_SBCK_051-2a>¶
宫者相繼外無丁傳之橫而議戚畹者不巳或欲覈¶
内帑以佐經費或欲逺奄嬖以肅朝&KR0224;陛下雖始樂¶
聞乃已猒聽批依而不果依之𩔖是也事之不稽於¶
衆者則言今之不便於民者則言黜陟用舍之末恊¶
於公論者則又言大臣外雖翕受内或憚改報行而¶
不果行之𩔖是也聽者或從或違𩔖者私主言者自¶
鳴自止亦不堅執始初清明其兆巳爾歲月稍失主¶
意懈於上廟謨揺於下臣恐觀望迎合之説進中傷¶
報復之訃行賢者稍稍引退中人以下皆循然以求¶
容羣小投袂復起而天下之事去矣臣聞靡不有初¶
<pb:KR4d0340_SBCK_051-2b>¶
鮮克有終又聞堅凝之難昔我仁祖嘉祐之末𤦺為¶
相修參預所用之人所行之事常如慶暦之&KR0004;故四¶
十二年之治侔於三代若夫朝用馬范暮擢章蔡朝¶
變新法暮主紹述其禍有不忍言者然則陛下雖有¶
改舊圖新之意果可保其終乎臣敢以此為明主規¶
也人之常情惡&KR0033;喜侫權位旣重容受愈難熈寕大¶
臣始用吕公著為中司公著不合而徐禧鄧綰之徒¶
進紹聖大臣&KR0004;引陳權共語不合而林希瓘輩遂為¶
上容矣然則廟堂之上雖以進賢退不肖而為已任果¶
可保其終乎臣敢以此為大臣規也立初節易保晚¶
<pb:KR4d0340_SBCK_051-3a>¶
節難㓂準暮年未免動色於使相来祁終身不能志¶
情於两地种放常秩旣召名譽頓減於遺逸之日唐¶
介鄒浩旣貴風采反不及論事之時然則班行之内¶
號爲有行義操守者又可保其終乎臣敢以此爲士¶
大夫之規也臣願陛下與二三大臣思致諸賢之難¶
亦既致之信任勿&KR0983;可也&KR0002;尊顯其人忽弁其言謂¶
之貌敬可也而一時諸賢又思保令名之難苟欲保¶
之壯老一節可也若激昂於前委靡於後謂之晚繆¶
可也言治於今日者多矣臣愚以爲君相不必&KR0099;慕¶
前古常如端平之初元足矣士大夫不必過持高論¶
<pb:KR4d0340_SBCK_051-3b>¶
毋改平日之大節足矣臣位卑言高罪當萬死惟陛¶
下裁赦¶
　　　其二¶
臣聞禍敗之來常患於不知與知之而不憂女眞旣¶
㓕韃與我鄰重兵潰於游&KR0016;厚禮加於小使朝野凛¶
然如控弦百萬之臨境可謂知所憂矣然臣猶以為¶
未知所以憂也盖自南北分裂其間大戰者有數曹¶
操赤璧之役符堅淝水之役逆亮𤓰州之役皆奔北¶
而去或僅脱身煙熖或聞風聲鶴唳而遁或變起帳¶
下殞於叢鏑彼惟不來來則為南師所勝商浩山桑¶
<pb:KR4d0340_SBCK_051-4a>¶
之役桓温襄邑之役禇裒伐陂之役皆狼狼而返或¶
絀廢為民或委罪偏禆或聞哭聲慙憤𤼵病而死此¶
惟不往往則為北師所敗今之韃戎變詐不過如操¶
強盛不過如堅㓙殘不過如亮假令傾國大入是天¶
亡此胡使之送死而謀臣勇將&KR0108;躍以立功名之機¶
也何以深憂為哉臣之所憂者今之將帥德望未必¶
如浩材能未必如温噐識未必如裒而鳴劒抵掌坐¶
談関河鼻息所衝上拂雲漢非笑蔡謨王羲之孫綽¶
不可易之言經營王鎭惡到彦之哥舒翰不能守之¶
地一舉而僨軍然猶未懲(臣)恐再舉而覆國矣此孟¶
<pb:KR4d0340_SBCK_051-4b>¶
子所謂盡心力而不得魚又有後災是也顧未以為憂¶
何哉臣非敢位懦者之論沮鋭者之氣而為妄庸偷¶
安者之地也盖億兆之命不可以寡謀試強大之敵¶
敵不可以虚氣吞世有患虎暴者必於其來往出没¶
途預設弓矢䧟穽以待焉一旦咆哮而至其斃必矣¶
若徒手入山林&KR0221;裼而摶之未有不反為所噬者自¶
関隴達於均房自均房達於淮右彼嘗所來往出没¶
之徒也高城深塹良將精卒吾弓矢䧟穽之具也脩吾¶
具以待其至卞莊子之智也徒手&KR0221;裼而往摶之馮¶
婦之勇也今日之計將為卞荘子乎抑為馮婦乎昔¶
<pb:KR4d0340_SBCK_051-5a>¶
人有言天下大亊豈堪再壊惟陛下與大臣謹之重¶
之臣不勝惓惓¶
　　　貼黄¶
臣竊見晋人委任將帥至專然祖逖翦平南復以戴¶
淵臨之陶侃威行荆楚復以温嶠參之謝安指授諸¶
將使諸桓當上流羣謝當下流事權所&KR0009;未嘗徧重¶
今自襄峴以至淮泗挈數千里之邊靣兵柄付之一¶
門上無董統下無副&KR0983;特守多其兵佐鎭戍皆其厮¶
養未有毫髪之功而先養成尾大之勢非所以尊嚴¶
朝廷保全將帥也臣願陛下更留睿算¶
<pb:KR4d0340_SBCK_051-5b>¶
　　　又¶
臣妄謂金之與韃雖均爲夷狄然待之要自不同金¶
吾讎也韃吾鄰也斬使焚弊所以待讎也覊縻勿絶¶
所以待鄰也與金通好是以待鄰之道待讎也與韃¶
尋釁是以待讎之道待鄰也旣失於前不可復失於¶
後國家異日豈能不與韃和但其事在於數年之外¶
此數年之内修實政養力使士馬疆保障厚藩籬固¶
可以與之戰則可與之和矣¶
　　三¶
臣竊惟財用不足今日不可藥之病也先朝或出内¶
<pb:KR4d0340_SBCK_051-6a>¶
藏庫數百萬以𦔳大農今内帑有無外廷不得而㑹¶
矣前或世税於農或摧於商賈今税摧俱重不可復¶
加桑洪羊宇文融復生其術窮矣於是日造楮十六¶
萬以給調度楮賤如糞土而造未巳士大夫獻議盈¶
廷工於詞病而拙於處方者皆是也臣有&KR0073;國寛民¶
之要方不過没入大贜吏數十家之貲然度寛大之¶
朝决不忍行請條其次者一日罷編戸和糴之擾計¶
産抛數非其樂低佑高量幾於毫奪歲歲爲民患苦¶
故曰罷之善或曰軍旅之興水旱無備則柰何臣謂¶
與其糴於中下之户孰若糴於富貴之家昔之所¶
<pb:KR4d0340_SBCK_051-6b>¶
謂富貴者不過聚象犀珠玉之好窮聲色耳目之奉¶
其尤鄙者則多積&KR3145;中之金而巳至於吞噬千家之¶
膏膄連亘數路之阡陌嵗入號百萬斛則自開闢以¶
來未之有也亞乎此者又數家焉臣愚以為此𩔖宜¶
令所居郡縣各按版籍十糴其七若旁郡鄰縣之僑¶
產則全糴焉糴十年止十年之外國用少紓則給其¶
直臣聞安邊所官田歲可收三十萬斛此數家者嵗¶
可糴數十萬斛則編戸可以勿糴矣二曰追大吏乾¶
没之贜比年顓閫之臣尹京之臣縂餉之臣握兵之¶
臣擁麾持節之臣未有不暴富者其人在藝祖孝皇¶
<pb:KR4d0340_SBCK_051-7a>¶
之朝皆當極刑其貲産繩以周官馭貧之法皆當没¶
入今各優游寓里晏然享封君之富臣愚以爲此𩔖¶
宜令有司覈其簿籍前所乾没今昔追取别儲之以¶
備邊費亦一䇿也昔人或相三君而無衣帛之妾或¶
造國元老而僅有桑八百株田十五頃圡山之墅平¶
泉之荘所直㡬世猶譏議今一家遂有百萬金倉一¶
所何祥哉一貪倡之衆貪和之毒偏四海人心憤怒¶
之日乆矣今也田當没入止糴其粟粟之外貨寳如¶
山自&KR0002;也貨當没入止追其贜其不追者猶不勝用¶
也此於貴家大吏無甚損而國與民皆可小蘇不亦¶
<pb:KR4d0340_SBCK_051-7b>¶
簡而易行乎臣所慮者上則陛下念其攀鱗附翼之¶
功下則大臣牽於維桑與梓之情雖以臣言爲然終¶
不忍用是則朝廷於此數家及數十大贜吏無信負¶
矣如國與民何惟陛下圖之¶
　　　輸對劄子(端平二年七月十一日)¶
　　　一¶
臣共惟陛下厲精更化並建二揆共起治功興君英¶
辟之規模也大臣同心輔政兼收群䇿不主巳見先¶
正名臣之德業也以此圖回何向不濟然天下之𫝑¶
宜疆而日趨於弱宜安而日趨於危其故何歟盖服¶
<pb:KR4d0340_SBCK_051-8a>¶
天下莫若公今也失之私鎭天下莫若重今也失之¶
輕二失不去雖聖君賢相終不能以善治臣謹條其¶
事以獻臣聞王者之興必有天命文帝在藩大橫是¶
占平王尚㓜當璧而拜而人力不預焉陛下受命於¶
天柄臣掠功於已因私天位遂德柄臣因德柄臣遂¶
失君道昔衛獻公謂甯喜曰政由甯氏𥙊則寡人後¶
世以為失言鳴呼祭猶在也欝攸之變私苐巋然而¶
大室為燼是祭亦去矣臣竊意陛下内不能平而哀¶
樂終始今古罕倫旣得其主又得其死非私歟因私¶
天位遂䟽同氣因䟽同氣遂失家道均為近屬等是¶
<pb:KR4d0340_SBCK_051-8b>¶
宗藩或&KR0230;園甲第寵光赫奕或&KR0189;草一邱𥙊享寂寥有¶
司莫敢將明行路無不嗟閔非私歟左戚貴胄聨翩¶
華途桑霍之萌也两邸魚軒融&KR0165;廣内丁傳之漸也¶
非私歟南陽近親蹙奪貧細郡國不敢問北司貴臣¶
慿恃思寵風憲不敢劾非私歟大農告乏而乘輿後¶
宫之奉未聞少損大臣鐫俸而重俟累將之家不㧞¶
一毫非私歟然則天下之心安得而悅服照烈於亮¶
関張不能間符堅於猛宗戚不能毀其見重如此若¶
夫憂&KR0138;畏議有狼䟦之嗟厭事避權勲魚&KR0245;之興非¶
輕歟申屠劾弄臣之罪於相府九齡叱寵妃之使於¶
<pb:KR4d0340_SBCK_051-9a>¶
朝堂其自重如此若夫猗違肺腑之間道有所屈浮¶
沉宦寺之際志不得行非輕歟裴度處置两河歛手¶
徳&KR0073;告戒三鎭聽命若夫勉之以恊和乃佩劔而相¶
笑諭之以謹重乃拜表而即行非輕歟淮失邳徐方¶
懷吹韲之心蜀窺秦鞏巳有&KR0082;炙之色非輕歟子產¶
為政歌怨不卹管仲下令虧益者死若夫以匹夫橫¶
議而變政因走卒偶語而易令非輕歟然則天下之¶
治安得堅凝臣謂藥今之病捄今之弊别無竒策不¶
過去其私而服之以公去其輕而鎭之以重而巳夫¶
惟以天位歸諸天命而不歸諸人力裁柄臣之㤙然¶
<pb:KR4d0340_SBCK_051-9b>¶
後可以示臣子之戒雪故王之寃然後可以召天地¶
之和孝宗之於秀邸待本生親之法也過此恐有諌¶
濮園者矣　宣仁之於高氏待外戚之法也過此恐¶
有張堯佐者矣高宗之於張去為劉媫妤待奄嬖¶
之法也否則踵政宣之法矣此臣所謂去其私而服¶
之以公者也宫府為一體則朝網肅政事出中書則¶
相權重韓𤦺之逐任守忠陳俊&KR0056;之去曽覿大臣處¶
近習之法也趙普諌幽燕之役㓂凖决澶淵之䇿大¶
臣處邉事之法也失信者民惑反汗者令輕繼今以¶
往方其造令也當謀及卿士謀及庻人及其行令也¶
<pb:KR4d0340_SBCK_051-10a>¶
當堅如金石信如四時有議令虧令益令不如令者¶
皆罪之則令重矣此臣所謂去其輕而鎭之以重者¶
也臣在田里見癸巳十月以後所下詔令雖樵夫野¶
老莫不欣躍鼓舞曰太平旦夕可致及來行都稍乆¶
目擊近事䆮異初元以聖君而蒙天下之疑以賢相¶
而受天下之謗臣思其故而不可得意者私與輕有¶
以累之詩云必之憂矣又云心乎愛矣惟陛下與大¶
臣留意而改圖焉¶
　　　貼黄¶
臣竊見苕川之事出於廹脅向者止議其罪不原其¶
<pb:KR4d0340_SBCK_051-10b>¶
情近者雖復其爵未雪其枉皆議臣過計非陛下夲¶
心臣猶記訃告之初震悼輟朝亟命有司討論贈典¶
陛下本心盖如此文致濳逆削奪封爵乃當時小人¶
之謀繳駁論列各有主名豈陛下本心哉羙官歸此¶
曹惡謗叢陛下此曹之罪不討則陛下之謗不解陛¶
下何不下尺&KR0083;之詔曰故王素有東海王疆寕王憲¶
之志不幸遭變朕於同氣友愛素隆而某人等實間¶
朕骨肉離朕手足使太母不得全鳲鳩平均之德使¶
人主不得盡眷令急難之情朕旣痛心疾首追咎往事¶
前日繳駁論列之人宜伏江充蘇文之誅德音辦誣¶
<pb:KR4d0340_SBCK_051-11a>¶
則四海之心悦矣厚禮改葬則九原之憾釋矣至於¶
聖㤙矣牽復論言一朌無第可告無孤可付天下之¶
人莫不聞而哀之陛下孔懷終鮮之痛宜如何耶議¶
者亦諒陛下之心矣以國本之未立也臣以為隱然¶
示人以未繼絶之故不若暁然以示人將繼絶之意¶
先事播告待國本之立而舉行焉不亦可乎陛下仁¶
聖甚祖宗好學禮賢無失德於天下而乾象錯異民¶
情危疑變故日生警遽日至豈非此一大事未&KR0098;天¶
人之意而然與臣位卑言高罪當萬死惟陛下裁度¶
　　　二¶
<pb:KR4d0340_SBCK_051-11b>¶
臣聞之道塗皆謂陛下更化旣乆責治未進稍厭君¶
子復思小人朝野讙傳莫不失望然陛下聖明固無¶
是事萬一有之亂萌禍胎昉於此矣夫國猶身也身¶
不能無病受病必有源㭬伐於少至老必騐藴伏於¶
憂至秋必發柄臣濁亂天下乆矣塈元春知孝之流¶
橫議於朝反易網常變亂邪正而元氣壊國損善湘¶
之倫妄作於邉削薄夲根裂棄險要而弱勢成以一¶
易二民始疑楮三界並行民始賤楮通國無䇿以捄¶
而亡形具於斯時也水旱游　彗孛交流火燔都邑¶
盗满原野柄臣懼天下議巳遂行一切茍悦之政以¶
<pb:KR4d0340_SBCK_051-12a>¶
求容於斯世贑卒戕憲而不討盰卒殺守而曲赦於¶
是兵以姑息為當然訓齊以法則怨贜吏滿天下躬¶
盗賊之行而享封君之富於是吏以饕墨為當然薄¶
録其尤則怨覃免無節循轉不已徒手赴春閙而秋¶
賦㡬廢正&KR0048;滿銓部而任子倍増於是士大夫以僥¶
倖為當然裁抑其甚則又怨柄(臣)與其徒皆攫取陛¶
下之富貴而去而獨留其大敝極壊之朝綱巳開難¶
合之邉釁驕冗不可簡稽之兵窮極不可變通之楮¶
䧟溺不可挽回之風俗以遺陛下此脉家所謂在膏¶
之上盲之下良醫棄其鍼石而走之證也陛下不幸而¶
<pb:KR4d0340_SBCK_051-12b>¶
當之諸賢不量力而就之相視束手莫知所爲陛下¶
責諸賢無扁鵲華佗之方則似矣若曰更醫而致疾¶
則非也假令陛下起柄臣於九原授以相印還債帥¶
於讁地升之將壇天下其遂晏然乎嗟夫君子小人¶
並立於世小人享其樂君子當其憂小人飲其甘君¶
子味其苦小人善交結故負罪而見思君子拙迎合¶
故輸忠而𫉬厭小人恃智巧君子恃天理人心之正¶
而天與人又有時而不然檜十九年彌逺二十六年¶
而衍七十日光九月君子之難取必於天如此慶暦¶
議减任子任子不可減而仲淹𤦺罷淳熈議裁恩霈¶
<pb:KR4d0340_SBCK_051-13a>¶
㤙霈不可裁而龔茂良逐小人作流共工於幽州賦¶
以快之君子之不見樂於人如此天與人皆不可恃¶
所恃者人主而巳親之猶恐其䟽縻之猶恐其去柰¶
何外示眷禮内萌厭&KR0786;使之皆岌岌不自保乎名臣¶
殄瘁時事寖非弓旌所招稍稍引去見幾而作者未¶
巳也彈射所驅往往復還　迹而至者未巳也曽肇¶
有言竊觀近曰上意漸變深味此語可為寒心臣願¶
陛下堅凝&KR0004;志無使邪説揺正論小人間君子如肇¶
所慮則用今之二相與今之諸賢足矣不然雖舉十¶
六相彼四㓙之來不知十六相者何恃而安乎或曰¶
<pb:KR4d0340_SBCK_051-13b>¶
今天下最急者兵與楮二事有人焉能制兵之驕扶¶
楮之賤雖非君子盍用之以紓一時之急乎臣曰不¶
然宣靖之禍蔡京為之也虜&KR0016;長驅京巳貶責乃自¶
言有禦狄之策以求復用當時不惑其言天下後世¶
亦不追恨其䇿之未試何也京惟無策所以至此旣¶
已至此策將安出小人欺世之術毎𩔖於此嗚呼堅¶
守京師者李綱也再造江表者趙鼎也尊中國攘夷¶
狄者張浚也皆君子也國存至今用君子之力也使¶
京復用則國亡乆矣此陛下之商鑒也臣所以不勝¶
惓惓者哉¶
<pb:KR4d0340_SBCK_051-14a>¶
　　　貼黄¶
(臣)蒙恩兼郎竊見本選在籍小使臣一萬三千九百¶
餘人内奏&KR0024;五百五百餘人宗室三千六百餘人吏¶
職軍班各千人而武舉不滿五百軍功不滿千以恩¶
澤入仕者如此之多臣因以名噐之濫予以材武自¶
&KR0108;者如此之少臣因以知武功之不競而又有爵¶
一塗巳參注者二千一百餘人來者源源未巳皆注¶
監當而監當闕皆十二年以上六七人共守一闕(臣)¶
恐數年之後充塞銓部皆以貲為&KR0048;之人而仕進之¶
塗愈狹矣(臣)謂國用不足固今日急務然生財之道¶
<pb:KR4d0340_SBCK_051-14b>¶
非止一端鬻爵之令可以巳矣惟陛下與大臣熟議¶
焉¶
　　　録聖語申時政記所狀¶
閏月十一日赴後殿奏事例二件讀至第一劄至因¶
私天位遂徳柄(臣)處奏云近有御筆戒飭臣寮無得¶
言故相事臣謂故相有功於陛下陛下欲保全其子¶
孫田産可也至於其人當國㡬三十年所行之事有¶
是與非是非之理根於人心陛下豈能泯人心之是¶
非使之不敢言乎聖語曰朕何嘗禁人如此&KR0003;讀至¶
沂榮魚軒融&KR0165;廣内處奏云陛下自藩邸入承大統¶
<pb:KR4d0340_SBCK_051-15a>¶
有　生之親有出繼之親崇奉之道固宜從厚但人¶
主之孝與臣庶不同人主以奉宗廟尊正統為孝漢定¶
陶傳太后欲居北宫師丹等以為非臣謂陛下閨門¶
之私恩不可以不厚朝廷之公分不可以不嚴聖語¶
曰此事自有典故讀至諸葛亮王猛處奏云陛下向¶
者待柄臣太重人莫不畏之今者待大臣旣輕大臣¶
又自輕人皆不畏之大臣使人畏固不可使人不畏¶
亦不可讀至拜表即行處奏云去歲興師猶是朝廷¶
有進取之意將帥觀望而然後來廟謨專務收歛靠¶
實戒飭屢下而淮東興宿州之役荆襄出唐州之師¶
<pb:KR4d0340_SBCK_051-15b>¶
皆不以聞於朝如此則將帥在外妄作廟堂不能誰¶
何之何以為國聖語曰唐州之事亦曽申來奏云臣¶
疎賤不知朝廷機宻但為國之道無過賞罸陳韡既¶
以平版受賞唐州失律豈容佚罰縱元帥未可輕動¶
至如偏帥提師而出覆軍而歸無罸可也乎聖語曰¶
然讀至孝宗之於秀邸處奏云孝宗在位二十餘年¶
所以待秀邸者輕重厚薄皆有凖則故廟謐為孝此¶
陛下所當法聖語曰朕只是依典故讀至待&KR0853;嬖處¶
聖語曰朕何曽與此曹謀事奏云更化之初都無此¶
傳只因近日軍卒小警戚官左右皆得進言陛下之¶
<pb:KR4d0340_SBCK_051-16a>¶
聽不免稍雜若信其言天下之事去矣聖語曰無此¶
奏云雖無此事然聞此事亦足以戒讀至肅朝綱重¶
相權處聖語曰今政出中書不可謂不重奏云陛下¶
待左相眷意未嘗衰而外間妄云眷衰於是左相求¶
去右相未嘗引舊人而外間妄云薦某人某人於是¶
右相求去此必小人欲二相皆去之計也又近日廷¶
臣皆言二相不和臣為樞屬日日隨都司白事見二¶
相握手促𦞃議論甚恊未見不和之迹聖語曰得如¶
此甚好讀至聖君賢相而受疑謗(臣)思其故而不可¶
得處聖語曰卿思其故是如何奏云巳見奏篇讀貼¶
<pb:KR4d0340_SBCK_051-16b>¶
黃至苕川之事聖語曰濟王之事與秦王不同羣臣¶
引秦王為比非也奏云畢竟陛下夲心不如此震悼¶
輟朝陛下本心也討論贈典陛下初詔也彼來因一¶
等小人為給舍臺諌繳駁論列不巳遂有後靣一叚¶
施行(臣)謂當治此一等小人之罪以滌陛下千載之¶
謗聖語曰人主尚思有司守法奏云當時小人各為¶
一身之謀恐非守陛下之法讀至繼絶處聖語曰朕¶
向有御筆卿見否奏云臣見之國本未建宜陛下有¶
此言他日陛下子孫千億國本旣建此事恐不容巳¶
不若令天下人先如此意上黙然讀第二劄至諸賢¶
<pb:KR4d0340_SBCK_051-17a>¶
不量力而就處奏云陛下更化許乆外間失職小人¶
之論皆以為朝廷所行之事無一件是臣平心論之¶
向來陛下權柄下移欲自除一吏不可今要除從官¶
則御筆經除要並命两相則宣麻同拜此攬權之效¶
向來內自職事官以上外自通判以上皆有定價士¶
大夫納賂於權門取償於百姓今內外差遣並從公¶
揀㧞向後亷吏必多廉吏多則民力蘇此去貪之效¶
也向來故相蒙蔽羣臣於陛下之前豈敢誦言其非¶
近臣中惟眞德秀魏了翁小臣中將蔣重珍陳塤之¶
流曽與之異論今人人得以攻廟堂缺失議朝政是¶
<pb:KR4d0340_SBCK_051-17b>¶
非此闢言路之効也謂更化無效則不可但此等言¶
語近於諂䛕故臣不敢具之奏篇惟陛下堅守此意勿¶
使小人破壊之磨以歲月何事不成讀至弓旌所招¶
稍稍引去處聖語曰誰也奏云蔣重珍旣去洪咨䕫¶
又引疾如此則諸賢皆去别有一副人當來矣上頷¶
之讀至蔡京自言有禦狄之䇿處聖語曰士大夫虚¶
談多實用少又曰任責者少小人之有才者亦不可¶
終廢易但言内君子外小人何嘗教廢而不用奏云¶
陛下欲君某人居廢堂恐非外小人之義聖語曰無¶
朕欲令尹京行㑹子奏云臣記旣得㑹子當故相末¶
<pb:KR4d0340_SBCK_051-18a>¶
年外路只賣得三百以下錢&KR0002;某人果有秤提之術¶
彼時何不以獻故相乃秘藏至今此只是欺世之言¶
實無竒䇿聖語曰卿言良是他想亦無䇿上又歎無¶
人任事奏云今日病證旣深用君子如　參苓雖無¶
近效猶有可生全之理用小人如服鳥喙一劑而亡¶
矣讀剳畢端笏奏云臣少小讀書每見犯顔敢諌者¶
謂之忠臣希㫖論事者謂之䛕臣臣雖不及古人然¶
陛下聖徳容受如此不覺罄其狂愚所言未必一一¶
中理惟陛下擇而行之下殿再拜而退¶
<pb:KR4d0340_SBCK_051-18b>¶
