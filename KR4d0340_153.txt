# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:53.718616
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 153
#+PROPERTY: FILE SB04n0252-153後村先生大全集-卷第一百五十三.
<pb:KR4d0340_SBCK_153-1a>¶
後村先生大全集&KR0195;之一百五十三¶
　墓志銘¶
　　　魏國¶
太夫人林氏世家莆田唐孝子攅之後里人號所居¶
曰孝友之家亦曰義門曽大父選大中大夫大父孝¶
澤直秘閣福建轉運副使父㮤台州教授母陳氏太¶
夫人少孤與伯姊博誦圖史尤熟班馬二書於忠臣¶
孝子貞女烈婦言行琅琅成誦季父吏部公枅嘗曰¶
使二女為男子吾兄之後其可量乎旣笄吏部公以¶
歸于我先君夫家苦貧族居共㸑諸叔未婚両姑未¶
<pb:KR4d0340_SBCK_153-1b>¶
行太夫人以齎装助伏臘婚嫁雖乏絶無戚容及先¶
君列侍從有禄賜太夫人亦無喜色盡束儒書專閲¶
内典先君疾病與太夫人訣曰尚平之緣未畢以是累¶
君太夫人深悲其言拊之慈誨之嚴男𫝊家學女嫁¶
士人太夫人遂掃一室終日静生得至言妙義於經¶
卷之外佛者&KR0809;山洪鼓山明黄山賢皆聞而贊歎然¶
未嘗遺事也族有冠婚䘮祭每致其厚未嘗絶物也¶
人無親踈長少壹接以思其心欲津筏衆生皆成佛¶
一衆生未成佛不止也卵翼諸子孫皆成人一子孫¶
未成人不忘也食惟菜茹衣惟練綀噐帷陶&KR0238;足不¶
<pb:KR4d0340_SBCK_153-2a>¶
出戸者數十寒暑幽潔如隱君子剛介如烈丈夫警¶
悟如老禅客其精專則苦行比丘不及也太夫人及¶
先君時封冝人　嘉定甲申以子陞朝進太碩人紹¶
定辛夘進太淑人癸巳封冝春郡太夫人端平丙申¶
進文安郡嘉熈已亥封崇國太夫人淳祐壬寅進福¶
國乙巳進魏國戊申當進齊國不及拜遇明禋十慶¶
夀一啓湯沐郡國者六魚軒鸞誥寵光赫奕太夫人¶
以太盛為憂謙挹滋甚年齡雖髙禀賦素實服食惡¶
補助喜䟽利晚嗜建茗氷糖得𣻉下疾旣止復作薨¶
於寢年八十有八淳祐八年十月已卯日也子男四人¶
<pb:KR4d0340_SBCK_153-2b>¶
克荘朝議大夫秘閣修撰福建提刑克遜故朝散大¶
夫直秘閣主管崇禧觀克剛朝奉郎福建安撫司𠫵¶
議官克永業進士女三人適方濯方君采方孺鐵擢¶
登第為廣州觀察推官君采貢於鄉孺鐡前卒孫男¶
八人强甫迪功郎前晋江主簿偉甫埜明甫桂興甫¶
山甫偉甫未銓注天明甫登仕郎興甫將仕郎孫女¶
四人適承務郎監泉州舶務丁酉叟將仕郎陳琰二¶
在室曽孫男女各三人初先君殁克荘甫初筮二季¶
季未仕先緒如綫太夫人&KR0010;晚及見克荘擢少蓬侍¶
經幄兼詞掖二季亦官逹麾節盈門泊如也獨聞克¶
<pb:KR4d0340_SBCK_153-3a>¶
莊蒙天子賜第則大喜日加一餐不幸克遜病卒悲¶
戚過甚眠食寖减而克荘去國歸率子弟左右寛釋¶
及明年除知漳州又明年除玉牒少卿皆以親養力¶
辭朝家詧大夫人耋耄不可逺適𢌿鄉莭焉晝繡之¶
榮一瞬風木之悲千古天乎痛哉其年十有二月甲¶
申合祔於城南先君之墓于是先君葬三紀矣迨啓¶
壙戸封甃如新烏虖天之報善人者儻在茲乎大夫¶
人平生不勝矜耀乞銘非先志也前輩有自表瀧岡¶
之阡者不肖孤不惟不文亦不敢姑書&KR0010;月于坎以¶
俟秉彤管者采焉¶
<pb:KR4d0340_SBCK_153-3b>¶
　　　工部第¶
嘉𤋮改元予蒙恩守𡊮道樵無竸弟作牧對榻郡齋¶
絫夕語輙逹旦相與嘆曰仕所以飬親太夫人薄榮¶
利安輿蹉歩不去鄉井吾兄弟惟有早退爾予至𡊮¶
未久坐前論事狂妄斥歸而無競被召過家徘&KR0422;親¶
膝太夫人迫造朝甫至即求外&KR0024;諸公勉留曰小需¶
為郎矣荅曰某思親不可忍得待次潮州以歸至潮¶
避當路嫌改汀州未上除福建提舶兼泉州擢知泉¶
州廟堂以無競仕鄰境近親闈起予江東提刑&KR0010;中¶
乞歸飬至四五聞無競亦請祠後予被召屢言念母¶
<pb:KR4d0340_SBCK_153-4a>¶
不能行既對又言立朝不能久皆不報於是無競書¶
來首末自札僅數行中間累千百言令興甫代作曰¶
某自夏涉秋苦胸腹堅痞醫不能治身若此如千萬¶
戸何不去必死官下詞甚悲哀亟白於朝諸公曰是¶
欲脫凋郡者豈必真病余流涕曰弟他日未嘗如是¶
非偽也改知𡊮州不候代歸及升堂拜太夫人疾稍¶
愈𡊮復縮戍無競書又來曰久羸未任勞苦願少休¶
息朝論諒其情寔除直秘閣主管崇禧觀命下疾革¶
淳祐丙午臈月乙已卒于寑年五十八卒之三日余¶
以四去&KR0038;入門遂不及見烏虖甘榮官之味寒早退¶
<pb:KR4d0340_SBCK_153-4b>¶
之盟既無以振先君子奕世之緒徒以遺太夫人髙¶
年之悲無競之恨闔棺而未平余之愧終身而不可¶
湔矣無競名克遜以父任&KR0024;承務郎外歴海口鎮沙¶
縣丞古田令僉事鎮南軍幕府江西安撫司幹官通¶
判臨安府知邵武軍潮州閩舶知泉州内監六部門¶
大府寺丞工部郎官積階至期散大夫海口課額髙¶
無競未嘗坐税亭捕客貨終日與賔朋理詠而輸郡¶
送使無闕或疑其有智巧乆之乃知以監官𫠦得綱¶
例錢鉅萬代輸遂有清譽古田&KR0010;荒盗起無競&KR0134;分¶
設偹活人勦㓂䑓閫以聞詔増二秋從群江西事無¶
<pb:KR4d0340_SBCK_153-5a>¶
無小大聞必告過必規秤提令行奴有訐主窖鏹者¶
無競争曰不可以訓在樵摩拊凋殘𤼵擿姦伏威爱¶
並行下瞿劇盜前殺縣令劉純軼去至是就誅乃興¶
教化以洗汚俗在潮知鋌頭錢之害始銀價平每丁¶
賦錢五百後銀貴加至四倍無競下教蠲之曰即因¶
此乏絶守得罪不敢恨潮人徳之涖琛䑓以清禁官¶
吏强買明諭賈胡以寛征意風檣鱗集舶計驟増治¶
温陵以嚴稍繩束豪右而扶植善良未嘗徇𫝑任理¶
而已不善生財啬用而已田里益安静軍府稍殷實¶
而無競病矣無竸精敏而博記秀美而工文未冠入¶
<pb:KR4d0340_SBCK_153-5b>¶
大學課試有聲旣仕諸老交薦𠕅登朝僅平遷復不¶
值對班言議風昔曾不㮣見然出守三郡皆賜對而¶
行豫言兵不可開虜不可挑以箴端平之失上曰巳¶
令收歛後六年復言視㐮如墮甑棄蜀如弁髦此退縮¶
而非收歛也以諷嘉熈之用事者在外府一日除某¶
人爲少卿無競怫然語其僚曰安能與乳臭紈袴子¶
比肩乎遂决去事見於䑓臣論某人之䟽初丞相鄭¶
公同舍也李公喬公同朝也范公先友也游公知已¶
也更迭當國皆惓惓於無競然或致之而不能留或¶
留之而不能久或終於去位而不能致非特無競委¶
<pb:KR4d0340_SBCK_153-6a>¶
分賤速化持論耻詭隨徐徐而來汲汲而去亦太夫¶
人之慈無競之孝自始至終有不容相釋者且死猶¶
以不克終為為大欠闕嗚呼悲夫無競之卒家人慮¶
驚動太夫人不敢白於歸始率叔季及女兄弟諸子¶
孫曉夕寛譬如是者年餘然察太夫人茵席間嘗有¶
淚言笑頃未嘗不忽然顰蹙也無竸性髙潔掃地焚¶
香戸庭叔然惟嗜法書名盡竒硯古物不吝髙價爱¶
玩至忘寢食坐是清貧常窘調度&KR0010;晚稍有祿賜平¶
逋負而無一日之享尤工詩為水心葉公南塘趙公¶
所稱有西墅集若干卷娶冝人方氏子二人偉甫將¶
<pb:KR4d0340_SBCK_153-6b>¶
士郎風度玉立入京銓注以疾客死無競鍾爱以至¶
於病興甫愽仕郎孫男在將仕郎女一人適承務郎¶
新監泉州市舶勢丁南叟孫女一人淳祐丁未臘月¶
壬午𦵏于興化軍莆田縣西山之麓無競劉氏先君少¶
師之仲子母魏國林夫人其世系詳于先君之誌不¶
復出云銘曰　叔洵美&KR0006;服衆芳明月佩&KR0006;雲錦裳¶
調六轡&KR0006;馳康荘誰脱子輻&KR0006;敗子箱進不欺君兮¶
迹疏而言切死未忘親兮命短而情長&KR0494;朱輪之聫¶
翩贍白雲而傍徨慨將母之阻修思乞身而徜徉盖¶
知命之有約渉耳順而未償嗟世故之可畏匪人謀¶
<pb:KR4d0340_SBCK_153-7a>¶
之預量憶塤箎之迭吹痛人琴之俱亡曷不使之循¶
孝子之南陔守先人之東岡與靈照兮聼夜深之話¶
同阿奴兮舉冬至之觴將慟哭而收聲勿重优乎髙¶
堂¶
　　　古田弟¶
孟容劉氏名宬乾道太史公諱某之孫習静先生¶
諱某之子母徐孺人由鄉賦擢丙戌進士監慶元府苗¶
米倉羅源令坑冶司檢踏官青田令湯鎮催煎官用¶
考舉改宣化郎知古田縣道聞習静訃徒跣馳歸哀¶
毁過甚不数月亦卒淳祐丁未孟春戊申也年五十¶
<pb:KR4d0340_SBCK_153-7b>¶
三娶林&KR0071;謝子男四人性甫德甫二幼葬于城北之¶
芳林與習静同山而異隴戊申三月庚戌也孟容才¶
髙入鄞幕是是而非非不以擬筆一字假借人有能¶
名亦以此媒怨治青田豪強歛迹貧弱吐氣邑素無¶
積貯孟容因水災請臺郡得没官田三百斛立平糶¶
倉清苦三年上下信伏惟嚚訟不勝者騰口撼揺猶¶
在鄞也然鄞之寓貴後為畿漕追&KR0311;孟容文致逞憾¶
青田之寓貴方在禁近及因此知孟容辟舉交上人謂¶
非孟容老少之異亦二貴賢否之分為余&KR0026;同時一¶
叢輩詞學與孟容比肩皆已㧞卑冗致𩔰榮智慧在¶
<pb:KR4d0340_SBCK_153-8a>¶
孟容下風者徃徃亦秉機要㨿事任獨孟容齟齬難¶
合又&KR0026;士之與時枘鑿者或以迂踈或以髙亢孟容¶
筆精墨妙爲人所爱表和裏剛與物無忤而又仕殘¶
力微所抑&KR0045;與奪不過民間𤨏𤨏雞蟲得失爾而人¶
情巳有不能堪者設孟容稍用于時有大建明大矯¶
拂未知世論又何以處孟容哉噫使士大夫人以公¶
論克私意爲當世惜人材前之増孟容者必愛之矣¶
毁孟容者必譽之矣世未嘗無&KR0002;人而孟容所遭乃¶
或不然所謂命耶初習静髙踏丘園行&KR0105;修潔年八¶
十餘堅悍未襄及見孟容通籍人謂將安車以迎列¶
<pb:KR4d0340_SBCK_153-8b>¶
鼎以飬也而靈椿丹桂奄忽凋隕所謂天道果安在¶
耶孟容於書曰誦手抄靡不該綜未嘗欲以文章盖¶
人偶然游戲翰墨字在紙上皆絢爛有光惟用筆得¶
禊帖意身後餘手澤書若干種嗚呼天禍吾家也夫¶
前哭孟傳後哭無競今又哭孟容也劉氏自二大父¶
迭中進士魁亞先君羣從六人䇿命者三余羣從十¶
有四人䇿名者亦三居垕最先志學&KR0071;之孟容殿焉¶
今踰二紀未有&KR0071;者余潦倒無成&KR0010;晚召對天子哀¶
其志氣頻挫文采衰落親洒奎畫賜以科第其有愧¶
於家世多矣昔斛律金&KR0026;子孫㑹射泣曰二子用弓¶
<pb:KR4d0340_SBCK_153-9a>¶
不及我諸孫又不及父世衰矣夫以弧矢卜盛衰將¶
家也以科目驗隆替儒家也若淡墨黄甲减于前人齋¶
郎太祝多於進士竊意吾祖吾父幽𡨕之中喟然𤼵¶
斛律公之嘆矣余誌孟客所以自警亦以警吾宗之¶
少雋者性甫德甫善&KR0071;父志其以余語勉二㓜焉銘¶
曰　余聞右人英才是育髦士是烝其後反是烝不¶
必髦育不必英世固有之如泥孝亷伏獵貳卿鳴呼¶
孟容彼所𫉬者膜外之榮彼&KR0424;腐矣余所傳者身後¶
之名嗚呼孟容安歸爾宫諦受余銘¶
　　　陳魯山¶
<pb:KR4d0340_SBCK_153-9b>¶
魯山少有能賦聲里中爭傳冩他士惟工頭&KR0163;獨魯¶
山學通倫𩔖尤長䇿論然小試常得雋大比輙遺材¶
魯山齒髪方壯不自沮挫衆中談論酒邉感慨掀髯¶
揺足若傍無人顧屑與余游嘗與鄭子敬方孚&KR0002;山¶
行過魯山所居上溪石竹峯下魯山年四十餘矣到¶
羊沽酒止余宿慨然曰&KR0163;屋雖吾棄幸山林不吾拒¶
子謂吾結茅深谷寂寂不堪乎吾按有圖書足以授¶
徒不孤也園牧芋粟足以充飢不窮也後三十年余¶
亦歸老魯山入城必相覔其談論感慨掀髯揺足與¶
昔無以異然顔𩯭蒼皤成一叟矣魯山終其身不售¶
<pb:KR4d0340_SBCK_153-10a>¶
而上溪之居愈華畬愈増生徒愈盛與魯山同輩行¶
䇿名歴仕者或先夭或終寠老夀温飽反不建魯山¶
盖其為人雖&KR0002;學工文字至於奮拳成家亦自以智¶
力非迂闊坐談者所能致也淳祐戊申四月庚辰卒¶
於家年七十二配王氏前卒葬白虹山明年九月壬¶
辰以魯山合祔子男一人得濟女二人長適黄泳之¶
次適黄&KR0073;孫孫男二人興化陳氏以員外公諱徳為¶
始祖至魯山之考諱師垣傳十二世矣其族多膴仕¶
魯山之友若諸山多開人魯山内自負有以自樂未¶
嘗傍人門戸晚遇恩授初品不足為魯山書述其大¶
<pb:KR4d0340_SBCK_153-10b>¶
致而巳魯山諱彌髙銘曰　惟古昔之交誼貫窮逹¶
而與偕已致身於雲霄尚囬首於蒿萊嗟魯山之終¶
隱實清朝之遺材惜山深而林宻莫綆汲而轂推余¶
又退而老矣奚所施余力哉托亡友於片石昭故人¶
之餘哀¶
　　　方安人¶
安人大理少卿方公銓碩人陳氏之女太府寺丞劉¶
公煇叔之配少卿四子三女安人最幼而鍾愛既嫁¶
事皇舅登八座臨方面能以禮敬嬪大門族戚稱其¶
孝從事丞宰凋邑牧危郡能以亷慈相君子内外知¶
<pb:KR4d0340_SBCK_153-11a>¶
其賢庚寅禋霈封孺人辛邜&KR0159;典進安人寺丞方嚮¶
用不幸殁端平初安人髙潔自守子婚官女擇配恩¶
意如一無嫡庻之異夫宅兆族祭享豐儉隨宜得禮¶
制之中次女前夭安人𦵏之冡傍其介于持身勤于¶
葺家嚴于教子烈丈夫不若也淳祐已酉某年月日¶
卒年五十七二子文虎廸功郎汀州司理参軍文豹¶
二女長適將仕郎方楷安人季兄煥章公淙也子次¶
適承務郎方演孫寳學公大琮子也孫男二人女一¶
人以其年十月辛酉合祔於常泰里龍山原寺丞公¶
之阡少卿余父執寺丞余族兄故文虎來徵余銘嗚¶
<pb:KR4d0340_SBCK_153-11b>¶
呼寺丞如圭如璋而不薦於清廟也夫安人如山如¶
河而不冝于𧰼服也夫銘曰　男子可書或甚竒偉¶
女婦不過内則而巳劉向班昭絶筆乆矣誰録茲銘¶
以續彤史¶
　　　林公輔¶
林氏自貞元孝子至今傳數百年為莆名閥君名友¶
仁字公輔秘閣公諱孝澤之曾孫徽猷公枅之孫惠¶
州理掾&KR0063;之之子母蘇氏幼機警口誦手抄自鞭尤¶
力既而同學而徃往去䇿名獨君無成二祖以清介¶
聞天下理&KR0122;至無卓錐地君奮拳幹蠱造華屋拓新¶
<pb:KR4d0340_SBCK_153-12a>¶
畬人皆服君能幹無為有而不知君分銖積累而然¶
為人長智慮審籌䇿不但善其身成其家而已姻族¶
急難或即君而謀者君亦為之盡力舍後花木分行¶
列亭榭合位置風月佳時命羣從友朋觴詠其間飲¶
酣君輙横篴拊漁陽撾嵬峩起舞平居㑹計若甚纎¶
悉及意所賞好則又揮金如糞土有貴公子豪邁之¶
風無窮書生寒窶之態焉里中雋士必隆禮腆弊延致¶
家塾子先桂未冠歌鹿鳴於鄉君頗慰意淳祐戊申¶
年六十五矣病首痬以八月朔卒娶方氏&KR0071;陳氏一¶
男先桂也三女長適郭嚴次許嫁薛氏季尚幼明年¶
<pb:KR4d0340_SBCK_153-12b>¶
十一月丁酉與方氏合祔子北山之西原君本生父¶
諱尚之理椽弟也予姑君本生母也銘曰　昔人于¶
&KR0130;屐占將畧焉于宰肉&KR0026;相業焉以君之才無他廽¶
旋而僅施于宗族鄉黨之間嗚呼可悲也夫可悲也¶
夫¶
　　　武義劉丞¶
君諱光叔字景實贈奉議郎汝霖之曾孫贈金𬗋光¶
祿大夫吳郡通守洵直之孫隱君果之仲子少與兄¶
南叔齊名兄以聲律魁太學擢進士調貴池簿早卒¶
君两㧞胄觧而見遺於春官用絫舉恩注興寕簿改¶
<pb:KR4d0340_SBCK_153-13a>¶
大廋簿舉闗陞者三人再轉為武義丞上官交薦君¶
官情巳闌一日大書𠫊壁曰拙一宜去老二宜去不¶
俟書印暦而行既歸掃一室静坐雖鄰不覿如是累¶
年以終其身君家金𬗋南宫前列尚書以甲科&KR0071;之¶
秘監貴池又&KR0071;之當二叔父貴盛君持身接物謙謹¶
持甚治生不以智巧儉而已故於閭里無怨羣居嘿¶
然無所論質忽發一語衆皆厭伏世情於得路者趨¶
附失𫝑者簡忽君獨淡然不變故于交游耐久義方¶
尤嚴每&KR0068;圍開旗鈴及門則喜否則&KR0397;食不怡故諸¶
子皆力於學文逺貢於漕文英貢于鄉文奎補國子¶
<pb:KR4d0340_SBCK_153-13b>¶
生淳祐庚戌三月得上氣疾四月甲辰卒子寢年六¶
十八娶林氏吏部公枅之孫女先君二十年卒𦵏大¶
平山十二月庚申以君合祔子五人煓叔從事&KR0048;¶
循州理掾後秘監次文逵次文英後貴池次文奎文¶
彬女三人長適連山尉林大鼎次適國子進士方寔¶
孫次為比丘尼君内行素&KR0130;&KR0063;書法在武義筋力殊¶
未衰而倦游忽動蓴鱸之念徑去不待鍾漏之迫其¶
見之卓志之髙固係累寵禄不能决裂者之所愧也¶
烏虖全矣前葬從弟朝奉大夫燧叔狀君之行來徴¶
銘君長余四&KR0010;大夫長余三&KR0010;皆兄也銘曰　其呐¶
<pb:KR4d0340_SBCK_153-14a>¶
也賢於人之辨也其晦也賢於人之街也其卑也賢¶
人之顯也身之嗇宜其後之衍也¶
　　　方氏子¶
方氏子名必敏年二十一矣從鄉先生學學臨官河¶
暇日凭欄&KR0010;深欄腐忽覆而溺適潮至水深旁無援¶
者死焉廼翁以書來曰吾子年雖少然於事極練學¶
與文雖未就然先儒意脉前作機鍵心通神悟有過¶
父貴之受而不拒也處約心安之樂而不愠也吾夫¶
婦於諸&KR0348;中尤憐之悲乎死命也溺死非命也吾之¶
痛終吾身而未平矣又曰孰能紓吾衰者其後村翁¶
<pb:KR4d0340_SBCK_153-14b>¶
乎走長&KR0161;求埋辭余言之曰亦命也必敏死以淳祐¶
庚戌臈月甲午葬以其月庚申曽大父畛承事郎大¶
父巖起文林郎父遇字時父余外弟也母黄氏其葬¶
在大父墓側銘曰　衍蹈海&KR0006;原沉湘身放逐&KR0006;心¶
憂傷求而得&KR0006;非降殃嗟之子&KR0006;方盛强翁媪爱之¶
&KR0006;置𦞃傍下從彭咸&KR0006;理不可詳吾聞古不弔厭溺¶
&KR0006;豈不以其馮河而垂堂况廼翁&KR0006;吟𩯭霜曷不逺¶
師季札&KR0006;而自儕乎卜商&KR0348;探環而徃徃&KR0006;翁安能¶
建鼓而求亡¶
　　　徐處士¶
<pb:KR4d0340_SBCK_153-15a>¶
唐末莆人徐先輩寅以律賦魁天下與吳融齊名過¶
汴朱温怒賦語傷諱俾易之謝曰官可奪賦不可改¶
拂衣徑去隱於壽溪故居當牙郎賣國六臣奉壐之¶
際挺節不汚終身稱唐進士傳十世至處士溪上有¶
先人田廬處士用志專苦少負雋聲人曰是必蚤逹¶
既而頓挫&KR0163;屋栖遲衡泌又曰是必不堪乆之舍後¶
木老戸外草深同學&KR0348;或去為貴人處士掩闢讀書¶
自若也飯蔬飲水有陋巷之樂焉行吟坐釣無華軒¶
之羡焉嘗侍親疾因悟藥性鄉鄰有病處力輙愈其¶
行修扵家信千里紹定戊子三月某日卒年六十二¶
<pb:KR4d0340_SBCK_153-15b>¶
淳祜丁未十二月某日葬于豐城里大㡌山之原配¶
鄭氏後十九年卒至是合&KR0590;二子端衡貢于鄉次冝¶
書一女&KR0244;方好謙二孫曰翀曰麟冝書好謙皆已卒¶
余晚營把茅在處士所居之側端衡吾鄰也來請銘¶
處士諱士明字子潜曾祖安禮祖測父廷秀皆隠約¶
不仕銘曰　尚平臺終古之逸遺傳無可書惟簡故¶
竒多百餘字少或半之余銘處士稍已費辭後之覧¶
者有感於斯¶
　　　劉贑州¶
淳祜庚戌二月壬寅故贑州牧奉常劉公𦵏于晋江¶
<pb:KR4d0340_SBCK_153-16a>¶
縣飬能里之荘山前期二孤縝繹使來徵銘属余哀疚¶
𠋣廬羸瘠伏枕諾之踰年猶不克為余免䘮縝黲服¶
徒歩越境訪予泣曰日月逝矣必得銘乃歸余為感¶
動按公諱用行字聖與七世祖昌言掌陳洪進牋奏¶
首説洪進奉圖籍上職方氏中太平興國進士第熈¶
陵有忠孝竒士之褒擢至副樞事見於國史傳世至¶
海陽令渤公曾祖也隱君叔熈祖也贈中奉大夫光¶
考也母令人曾氏公少苦學雋聲擅鄉校長客游文¶
價重京師當世名流鮮不交際貴公延致澤而後就¶
嘉定戊辰羣試春官文忠真公得公對䇿謂異日能¶
<pb:KR4d0340_SBCK_153-16b>¶
立殿陛争是非者既唱第歴楊子尉零陵令江西漕¶
司幹官改秩知巴陵縣通判道州知桂陽軍入為太¶
常寺主簿出知安&KR0159;府以風聞去起知真州不拜知¶
潮州除江西提刑廣東提舉鹽舶皆不果行需次𡊮¶
州改贑州以淳祐已酉二月十一日卒于郡治年八¶
十二積階至中奉大夫莆田縣開國男配令人&KR0253;氏¶
先公二十七年卒子縝文林郎都大坑冶鑄錢司凖¶
偹差遺繹廸功郎建寕府司法参軍女適國子進士¶
趙崇㞦孫男二人淵珠將仕郎次尚幼孫女一人公¶
以儒家起尤練世務不為空言&KR0045;子兵饉之餘郡委¶
<pb:KR4d0340_SBCK_153-17a>¶
賑荒暴露者有栖止餓羸者予粥藥全活甚衆盗𤼵¶
境内輙𫉬上官為欲論功辭而上零陵邑小民貧有¶
老嫗逋畸租数百錢州符㸃追公惻然曰彼必斃固¶
留之守怒黥縣吏公不為動剏興縣學教飬有所薦¶
送有贐楚俗機㓂公捕治其妖妄某結集多者先是¶
縣僚添給州予其半縣鑿空補足之公以莭縮餘力¶
給佐官自無所取垂去始仍其舊曰吾食指少來者¶
不必皆然其佐漕幕&KR0071;文清李公之後與鐵庵方叔¶
意一徐者為僚志合道同一路蒙頼巴後女巫怙掖¶
庭勢占孤&KR0348;田公奪田歸之清獻崔公召歸道境上¶
<pb:KR4d0340_SBCK_153-17b>¶
公旅謁崔公曰昔尹零陵者君耶因訪以出處决䇿¶
南還鶴山魏公貶靖州阻風洞庭守貳勑僚属輙徃¶
見者津吏容蟻泊者坐之公駕葉舟求見劇談至夕¶
明日復徃守怒欲發其事公曰願襆被以俟守愧而¶
止積例卷所入代輸夏稅全料而去舂陵大歉冬巳¶
難食守慮捄荒難&KR0071;公曰民命在晷刻可待來年乎¶
乃輟綱運𤼵義倉以倡守竭力和之勸分&KR0548;惻人皆樂¶
從帥司敷糴醸米公故不行幕府訶責執之愈堅帥¶
余公嶸語其僚曰斯人始至遺余書有規無頌心固¶
異之矣因屈公佐幕治法征謀咨而後行桂陽蠻犯¶
<pb:KR4d0340_SBCK_153-18a>¶
省地郡禆將死之軍校斃者十有七人廵尉兵義丁¶
徃又失利宻劄調飛虎討捕帥檄公監軍力辭单車¶
馳至賊砦十里許遂下令班師遣騎持文榜許以自¶
新賊感泣撤栅遁去余公檄公攝郡有㫖就𢌿左符¶
溪洞環郡者百有六所蠻徭負固隅騘喜功釁𨻶易¶
開公威克爱寛濟猛繇是安静省科役崇禮遜熟蠻¶
多遣子弟來學端平改紀真魏交薦擢寘頌臺向用¶
矣適安慶調守上諭丞相擇亷吏相曰貞某魏某諸¶
臣皆稱劉某廉即日臨遣陛辭極論邉事謂以𢧐為¶
𢧐不&KR0002;以守為𢧐守固則𢧐克以和為和不若以𢧐¶
<pb:KR4d0340_SBCK_153-18b>¶
為和𢧐勝則和堅至郡数日方議繕城池蒐卒乘遽¶
報罷公登時觧印返供帳郤兵𨽻募夫肩輿以行潮¶
陽命下喜曰吾久去桑梓此行可過家上冡矣南州¶
吏民貧濁鄙野者皆繩以禮法貴家攘頻海民田民¶
䕶田屡相讐殺公罪責家其争遂熄郡以鰐溪為固¶
而無城監㓂由循梅杭一葦可至公伐石包甃綿亘¶
数里試闈並子南城前守遷之北隅以舊址給豪民¶
累舉無擢苐者至公返侵地復舊&KR0026;由是相踵䇿名¶
韓祠昔以㒹師配公别為顛師作&KR0468;衣庵提刑矣所¶
以助邉為名招徠告訐誅求𧷢罸一路騷動聞潮民¶
<pb:KR4d0340_SBCK_153-19a>¶
殷實每啖其舌盛夏馳数卒一牒建七十八人公坐¶
黄堂被建者纍纍泣愬公蹙然命掩卒槖𧷢賄狼籍¶
且得其鉗杻暴虐之具囚卒於獄盡縱牒内人而抗¶
章自劾旂削秩罷言者以體統論公文清公時在宥¶
府書來曰公不忍民之無&KR0499;寕以身當之壮矣既當¶
軸起公使江西有尼之者家食十年或言韃將由雲¶
南幹腹上謀廣西監司右史黄公自然薦公宰執以¶
公閩人道逺不可卒至俾使廣東言者疑大臣私公¶
不知用黄公薦也章貢之役三上章告老不𫉬請乃¶
行年事雖髙聼决强歛𤼵吏姦討軍寳雖精悍少年¶
<pb:KR4d0340_SBCK_153-19b>¶
不及郡人以為有楊公長孺之風蠲十縣米三萬七¶
千有竒錢十五萬二十有竒釋繫囚二百二十二人¶
乞住和糴罷貢布皆報可學宫丁祭衝冐風露得上¶
氣疾詰旦有事於濓溪書院行鄉飲禮竣事賦詩經¶
夕猶治事納謁已力命浴更衣凭几榻上拱手而逝¶
公長身美髯望之山立即之春温與人交有情&KR0105;終¶
始不變涖官無疾聲遽色至臨事則剛勁自守必逹¶
其志為郡清苦惜公使錢甚于私帑不以厨傳苞篚¶
悦人客見公服用樸素皆起敬常曰俸外令甲所不¶
載者贓也仕乆而資薄門無輿皁室無姫妾短檠槖¶
<pb:KR4d0340_SBCK_153-20a>¶
# SB1_1326-040.png
# page missing
<pb:KR4d0340_SBCK_153-21a>¶
不然合者暌矣子懼不孝無懼不得立天下之順理¶
也不可觧於心無所逃於天地先民之格言也古者¶
君臣獄父可訟乎然公為厚不為薄晚白于朝命為¶
從弟孝卿之後割田𢌿之恩義两得矣公博覧强記¶
多所貫通名章警語傳者膾炙有北山謾游集十&KR0195;¶
銘曰　冝給諌兮&KR0154;不居雨露之司冝顧問&KR0006;曷不¶
陪旃厦之咨冝潤色&KR0006;曷不鼓雷風之詞載五車與萬¶
&KR0195;兮僅两轓而一麾若耆龎之有待卒蟠屈而莫施¶
嗟一丘之蓬藋翳九尺之&KR0161;眉亂曰精爽兮如存靈¶
明兮不𧇊公巳乗剛風顥氣而去兮余何為而致荒¶
<pb:KR4d0340_SBCK_153-21b>¶
煙野草之悲¶
<pb:KR4d0340_SBCK_153-22a>¶
¶
後村先生大全集卷之五一百五十三終¶
