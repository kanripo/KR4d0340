# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:46.757671
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0252-004後村先生大全集-卷第四.
<pb:KR4d0340_SBCK_004-1a>¶
後村先生大全集卷之四¶
　詩(南嶽第三藁)¶
　　　贈徐相師¶
許負遺書果是非子憑何處説精微使君豈必如椰¶
大丞相元来要瓠肥袖闊日常籠短刺肩寒春未換¶
單衣半頭布袋挑詩卷也道游方賣術歸¶
　　　送孫夢宫¶
大帝開江左無錐與逺孫自言埋戰地也勝活侯門¶
短褐邊風緊孤舟海浪翻知它三尺劍携去報誰恩¶
　　　寄何立可提刑¶
<pb:KR4d0340_SBCK_004-1b>¶
故人握節守齊安聞説邊頭事愈難赤手募丁修險¶
隘白頭擐甲禦風寒半腰城甫包圍畢一把兵皆點¶
摘殘收得去年書在架憶君燈下展來看¶
　　　和曽使君喜雨¶
雄烏忽變作雌電太守為壇水畔祠多謝龍公來挹¶
彼寄聲風伯莫吹之麥殘黑穟差偒晚秧出青鍼未¶
過期想見鈴齋聞點滴銀鈎滿紙又成詩¶
　　　送饒司理端學¶
一郡夸饒掾才名果不虚忽聞歸去勇極恨徃還踈¶
囚戴公平徳奴擔性理書京華逢舊友為説閉門居¶
<pb:KR4d0340_SBCK_004-2a>¶
　　　贈防江卒¶
陌上行人甲在身營中少婦淚痕新邊城桞色連天¶
碧何必家山始有春¶
　　　二¶
壮士如駒岀渥洼死眠牖下等蟲沙老儒細爲兒郎¶
說名将皆因戰起家¶
　　　三¶
昨者邳徐表奏通聖朝除吏徧山東新來調卒防秋¶
浦又與山東報不同¶
　　　四¶
<pb:KR4d0340_SBCK_004-2b>¶
身属嫖姚性命輕君看一蟻尚貪生無因喚取談兵¶
者來向橋邉聽哭聲¶
　　　五¶
戰地春來血尚流殘峰缺堠滿淮頭明時頗牧居深¶
禁若見闗山也自愁¶
　　　六¶
一炬曹瞞僅脱身謝郎棋畔走符秦年年拈起防江¶
字地下諸賢會笑人¶
　　　哭黄直卿寺丞¶
久在文公几杖旁暮年所得最精詳貪甘香火辭符¶
<pb:KR4d0340_SBCK_004-3a>¶
竹病整衣冠坐簀床壮士軍中悲亮死先生地下惜¶
回亾法雲破寺三間屋却有門人逺赴䘮¶
　　　二¶
當年出塞共臨戎箭滿行營戍火紅督府凱旋先請¶
去堅城築就獨無功身謀彼此皆迂濶國事中間偶¶
異同莫恠些詞含哽噎在時曾賞小詩工¶
　　　不寐¶
萬户千門盡擁衾據梧展轉看横參不知身巳成衰¶
證枉𬒳人疑是苦吟周漢前書忘記憶乾坤外事強¶
思尋華山老子差堪語安得呼來論此心¶
<pb:KR4d0340_SBCK_004-3b>¶
　　　寄夔漕王中甫¶
舊嵗書猶至漢陽新年夢已隔瞿&KR1875;西人久苦供軍¶
費南士專營出峽裝塵暗三邉途尚梗身游萬里鬂¶
應蒼蜀山聞説多仙者試為余求辟榖方¶
　　　送章通判¶
半刺已官尊常時讀魯論身居恭叔里心在晦翁門¶
貧士来遮路詩人送出村君能齊得䘮何必戀華軒¶
　　　旱蓮一首¶
晴久方池可跣行萍枯惟有草縱横朱葩未見叢叢¶
折緑柄纔看寸寸生悴若放臣臨楚澤厄於學士蹈¶
<pb:KR4d0340_SBCK_004-4a>¶
秦坑輸它杭越花如錦畫舫名姝夜按笙¶
　　　辭桂帥辟書作¶
一昨聞公幕府開夢魂頻繞嶺頭梅久抛鞾袴辭軍¶
去忽有弓旌扣户來茅舍相過争借問荷衣欲岀却¶
徘徊舊時檄筆今焚棄孤負黄金百尺臺¶
　　　聞何立可李茂卿訃¶
𥘉聞邊報暗吞聲想見登譙與虜爭世俗今猶疑許¶
逺君王元未識真卿傷心百口同臨穴極目孤城絶¶
救兵多少虎臣提将印誰知戰死是書生¶
　　　二¶
<pb:KR4d0340_SBCK_004-4b>¶
何老長身李白鬚傳聞死尚握州符戰埸便合營雙¶
廟太學今方出二儒史館何人徴逸士羽林無日訪¶
遺孤病夫疇昔曾同幕西望關山涕自濡(二君皆/舊同官)¶
　　　夏旱一首¶
滿望梅天雨誰知日轉驕畦蔬新住摘盆樹久停澆¶
粟貴粮困盡泉乾汲路遥未遑憂世事灾已到顔瓢¶
　　　憶藕一首¶
昔過臨平召伯隄小舟就買藕尤竒如拈玉麈凉雙¶
手似瀉金莖嚥上池好事染紅無意緒癡人蒸熟減¶
風姿炎州地狹陂塘少渇死相如欠葯醫¶
<pb:KR4d0340_SBCK_004-5a>¶
　　　夜飲方湖¶
貪聽月下小叢歌擲去金蕉吸碧荷四面凉如浮震¶
澤五更渇欲挽斜河古稱賢達誰存者今不懽娯奈¶
老何長笑峴山空感慨羊公湛軰兩消磨¶
　　　哀江帥張常¶
關破壘何堅傷心援不前生居諸将下死在衆人先¶
憤極拳雙握創多體少全豈無人䇿應擁纛坐江邊¶
　　　二¶
昔我居戎幕爲侯論戰勲齋旄俄烜赫書札尚殷勤¶
國難忠方見天高事未聞九江殘部曲暗哭故将軍¶
<pb:KR4d0340_SBCK_004-5b>¶
　　　瀑上值雨¶
絶頂嵐烟合危亭畧見簷不知山雨過但覺瀑流添¶
悲壮張瑶瑟迷濛展畫縑野人雙草履來徃任泥霑¶
　　　懶¶
病入中年百事闌頽然一榻倦衣冠客方接話俄辭¶
起書未終編已輟看架壞儘教花卧蘚砌荒亦任草¶
侵蘭力求香火非無意踈散明知涉事難¶
　　　送沈僩(考亭門人)¶
建學多通顯何爲尚布衣不聞行聘久始悟設科非¶
落日君尋店深山我掩扉幾時殘燭下重聴講精㣲¶
<pb:KR4d0340_SBCK_004-6a>¶
　　　紫薇花¶
風標雅合對詞臣映硯窺窓伴演綸忽發一枝深谷¶
裏似知茅屋有詩人¶
　　　書第二考一首¶
遥領叢祠又一年何功月請水衡錢江南塞北雖無¶
分林下山間尚有縁兵去未妨行酒令印収不礙掌¶
詩權祗嫌海嶠登臨少夢繞朱陵紫葢邊¶
　　　送鄭君瑞知閩清¶
兹邑猶淳古君行作長官假令三尺宻終有一分寛¶
栗里歸差易桐郷愛極難千峯青繞郭暇日想憑欄¶
<pb:KR4d0340_SBCK_004-6b>¶
　　　貓捕燕¶
文采如彪膽智非畫堂巧伺燕雛㣲梁空賔客來俱¶
訝巢破雌雄去不歸鶯閉深籠防鷙性蝶飛高樹遠¶
危機主人置在花墪上飽卧徐行自養威¶
　　　次方寺丞方湖韻¶
晚来吉語到茅簷太華詩翁約泛蓮况有鄒枚同預¶
讌可能李郭獨如仙帝猶給我還山俸天不需人買¶
月錢揮手闖門冠盖客急歸勿攪甕間眠¶
　　　鄰家孔雀¶
𥘉来毛羽錦青葱今與家雞飲啄同童子有時偷剪¶
<pb:KR4d0340_SBCK_004-7a>¶
翅主人常日少開籠嶠南歲月幽囚裏隴右山川夢¶
寐中因笑世間真贋錯繡身翻得上屏風¶
　　　答傳監倉¶
少豪頗似括談兵老去方慙理未明窓下殘書千遍¶
讀卷中一字幾回更撚髭人盡嗤吾拙歃血誰當豫¶
此&KR0576;肯啖菜根抄脱粟許君十載共經營¶
　　　蟾蜍硯滴¶
鑄出&KR1057;沙状兒童競撫摩背如千嵗者腹奈一輪何¶
器較鉼罌小功於儿硯多所盛涓滴水後世賴餘波¶
　　　讀崇寕後長編¶
<pb:KR4d0340_SBCK_004-7b>¶
自入崇寕政已荒由来治忽繫毫&KR0621;𥘉爲御筆行中¶
旨漸取兵權付左璫玉帶觧来攽貴倖珠袍脫下賜¶
降羗諸公日侍鈞天讌不道流人死瘴鄉¶
　　　二¶
陳迹分明斷簡中纔看卷首可占終兵來尚恐妨恭¶
謝事去徒知悔夾攻丞相自言芝産第太師頻奏鶴¶
翔空如何直到宣和季始憶元城與了翁¶
　　　午忩¶
恩賦支離粟一囊午忩卧看世人忙東家學究窮於¶
我六月褒衣上講堂¶
<pb:KR4d0340_SBCK_004-8a>¶
　　　書感¶
仲尼已没世無師新學專門各自私死守不為它説¶
勝秘藏似恐外人窺欲招程子看通典兼起歐公講¶
繋辭浩歎邇来耆舊盡緒言分付與群兒¶
　　　答客¶
誰謂貧難忍三年閉户居老兵能合藥小僕會抄書¶
白髪羞彈鋏青山去荷鉏既於吟得趣功業合乘除¶
　　　卭杖¶
珍重卭山鶴膝枝十年南北慣携持扶登石壁寕嫌¶
峻拄過溪橋肯避危昔涉畏途麾不去今行平地棄¶
<pb:KR4d0340_SBCK_004-8b>¶
如遺主人尚要防衰老會有重拈入手時¶
　　　寄泉僧真濟¶
師邃於醫者聞諸諫議然若非禪性悟必有脉書傳¶
藥貴逢人施方靈尅日痊西風缾錫冷儻肯訪沈綿¶
　　　羊毫筆一首¶
㧞到髯生族多因兎穎稀只宜茅舍用難向玉堂揮¶
弄翰虚名似吹毛本質非兒曹貪價賤鵶蚓掃如飛¶
　　　空村¶
棄置在空村浮名豈復論因思戎服窄方悟緼𫀆尊¶
城逺雞司曉家貧犬守閽常憐劉越石辛苦戍并門¶
<pb:KR4d0340_SBCK_004-9a>¶
　　　題齋壁¶
浩如烟海積如山紙上陳人呌不還白首書生無事¶
業一生精力費忩間¶
　　　題繋年錄¶
炎紹諸賢慮未精今追遺恨尚難平區區王謝營南¶
渡草草江徐議北征徃日中丞甘結好暮年都督始¶
知兵可憐白髮宗留守力請鑾輿幸舊京¶
　　　晚出¶
晚出别村幹夜深徒歩歸飯猶懸早稼衣尚在鄰機¶
闗塞秋防急田園嵗入㣲喟然投耒嘆事事與心違¶
<pb:KR4d0340_SBCK_004-9b>¶
　　　伏日¶
屋山竹樹带疎蟬净掃風軒散髪眠老子平生無長¶
物陶詩一卷枕屏邊¶
　　　自警¶
筆枯硯燥自傷悲文體全關氣盛衰倚馬縱難揮萬¶
字騎驢尚足課千詩奉盤誰可推盟主撼樹人方謗¶
老師疑有更深於此者入山十載試精思¶
　　　詠鄰人蘭花¶
兩盆去嵗共移來一置雕欄一委苔我拙事持令葉¶
瘦君能調護遣花開隷人挑蠧還千匝稚子澆泉走¶
<pb:KR4d0340_SBCK_004-10a>¶
幾廻亦欲效顰耘小圃地荒終恐費栽培¶
　　　夏夜¶
熱極不可度起行林影中開窓需過月移簟就来風¶
豪鼠喧深夜高蟬響半空永言時物變露已濕莎叢¶
　　　書田舍所見¶
漠漠晴埃起逺疇占相雲日幾家愁細民方慮填中¶
壑巨室何心堰上流斬水由來基小釁澆瓜誰為觧¶
私仇寕知送老茅簷下猶抱書生畎畝憂¶
　　　郊坰¶
所住在郊坰田園事遍經淺溝晴後塞高隴雨餘青¶
<pb:KR4d0340_SBCK_004-10b>¶
屋潤鄰翁富祠新社鬼靈南州無酒禁十戸九旗亭¶
　　　客過¶
客過柴門歎寂寥旋挑野菜拾風樵無錢輟贈開衣¶
笈有病来求探藥瓢偶憇荒郊思種樹毎逢斷澗欲¶
營橋書生一念終迂濶猶閔蒼黔與肖翹¶
　　　孟浩然騎驢圖¶
壞墨殘縑閲幾春㶚橋風味尚如真摩抄只可誇同¶
社裝飾應難奉貴人舊向集中窺一而今於畫裏識¶
前身世間老手惟工部曽伏先生句句新¶
　　　有興¶
<pb:KR4d0340_SBCK_004-11a>¶
有興駕柴車無心起草廬淺傾家釀酒細讀手抄書¶
門巷慵耘草園籬課種蔬雖非黄叔度未易得親疎¶
　　　聞笛¶
少年毬馬逐秋風笛起連營響裂空今夕夢回村墅¶
冷一枝孤奏月明中¶
　　　二¶
𥘉如廢将哭窮邊又似孤臣訴左遷何必謝公雙淚¶
落野人听罷亦悽然¶
　　　健忘一首¶
昏昏健忘廢専精黙坐空齋忽自驚少作回看如兩¶
<pb:KR4d0340_SBCK_004-11b>¶
手舊書重讀似前生却疑安世知三篋不曉睢陽記¶
一城莫怪詩成呼燭冩曉忩追憶欠分明¶
　　　宿庄家二首¶
初秋風露變偶出憇庄家原稼多全穂陂荷有晚花¶
踈鐘踰澗響㣲月轉林斜鄰媪頭如雪燈前自續麻¶
　　　二¶
茅茨迷詰曲度谷復踰陂世上事如許山中人不知¶
牛羊晴卧野鵝鶩晚歸池粗識為農意秋輸每及時¶
　　　妄想¶
妄想如氷已盡消朱顔日向鏡中凋玉闗萬里曾投¶
<pb:KR4d0340_SBCK_004-12a>¶
筆草市三家却負樵弱水古來無路到小山嵗晚有¶
人招吾廬寂寂何湏笑君看閑僧住退寮¶
　　　白社迓客一首¶
貧食官倉不自由強扶衰病坐荒郵送迎不是祠官¶
事偶見青山急下頭¶
　　　七月九日¶
海激天翻電雹嗔蒼松十丈劈爲薪須臾龍卷他山¶
去誤殺田頭望雨人¶
　　　二¶
樵子俄從問路廻因言溪谷響如雷分明雨怕城中¶
<pb:KR4d0340_SBCK_004-12b>¶
去只隔前峯不過來¶
　　　夢賞心亭¶
夢與諸賢會賞心恍然佳日共登臨酒邊多説烏衣¶
事曲裏猶殘玉樹音江水淮山明厯厯孫陵晋廟冷¶
沉沉曉鐘呼覺俱忘却獨記千門栁色深¶
　　　郊行¶
一雨餞殘熱忻然思杖藜野田沙鸛立古木廟鴉啼¶
失僕行迷路逢樵負過溪獨游吾有趣何必問栖栖¶
　　　懐友¶
老鶴孤飛久失群天涯懐友寸心勤狂生似膩寕堪¶
<pb:KR4d0340_SBCK_004-13a>¶
近佳士如香故可熏無復拏舟乘大雪有時倚杖送¶
停雲秋來逕草深三尺誰伴青燈緝舊聞¶
　　　牢落¶
牢落吾何限先賢未免窮寕為田舍子不作國師公¶
螢影穿窓隙蛩聲出壁中殘書殊有味讀到角吹終¶
　　　跋方雲臺文藁二十韻¶
文人何瑣碎夫子獨雄尊擊水移南海追風出大宛¶
黒潭龍怒起碧字鶻孤騫翕曶波濤湧須臾電雹奔¶
筆鋒山突兀墨瀋雨傾翻軒豁青天露凄迷白晝昏¶
至㣲該草樹極大括乾坤金鼓條侯壁旌旗渭上屯¶
<pb:KR4d0340_SBCK_004-13b>¶
聚如群玉圃散似建章門覽岱親臨頂窮河直至源¶
檄書傳絶漠詩句落中原猛虎堪鬚将修鯨可氣吞¶
寂寥時數語浩蕩或千言神與經營力誰窺斧鑿㾗¶
流行通象桂模刻遍湘沅欲揀皆逢寳将芟不見繁¶
居然𨳩宇奥詎肯闖籬籓坎井疑天大溪流笑海渾¶
不妨兒輩撼姑付後人論拙詠雖卑弱因公儻並存¶
　　　雲¶
農家望汝卜年豐似絮如峯陟不同縱有濃陰工閣¶
雨畧無定態喜隨風徃來與月為仇敵舒卷和天盡¶
蔽蒙安得疎身騰汗漫呌開閶闔掃長空¶
<pb:KR4d0340_SBCK_004-14a>¶
　　　㯶冠¶
羽士過門賣新翻様愈竒堅如龜屋製精似鹿胎為¶
卭杖扶相稱唐衣戴最宜笑他蟬冕客憂畏白鬚眉¶
　　　方寺丞招宿瀑上不果¶
久與瀑泉疎勞公下檄書極知居陋巷不似宿精廬¶
奴客辭看犢鄰人畏借驢何時兒子壮聊為舉籃輿¶
　　　詩境樓觀月¶
人世應無第二樓暮雲飛不到簾鈎未開寳鑑青冥¶
裏先湧冰輪碧海頭白似雪濤翻赤壁紅如夜日出¶
羅浮酒醒何處吹横玉徑欲乘風萬里游¶
<pb:KR4d0340_SBCK_004-14b>¶
　　　野望¶
稍有西風起孤笻挾自隨名山多着寺古木必為祠¶
鳥過投林急樵歸度嶂遲相尋惟有月搔首待移時¶
　　　西淙山觀雨¶
與客同登萬仭崖蔽天風雨驀然來六丁白晝誅炎¶
魃百恠蒼淵起蟄雷毒蠎噴時林盡黑怒龍裂處石¶
中開吾生不及觀河决得賦斯遊亦壮哉¶
　　　宿山中十首¶
城中人怪我清且賣&KR0621;鞋君若知其趣還應日日來¶
　　　其二¶
<pb:KR4d0340_SBCK_004-15a>¶
玉轡上沙堤金鞍戍磧西何如寒澗底落日蹇驢嘶¶
　　　其三¶
就泉為碓屋絫石作書龕有意耕汾曲無心起水南¶
　　　其四¶
市脯店猶逺刈芻人未歸夜深語童子且掩半邊扉¶
　　　其五¶
路危防陟逺溪黑阻窮深凉月如高士頻招未出林¶
　　　其六¶
巖僧殊好事絶頂廟龍君勿笑一泓水能生六合雲¶
　　　其七¶
<pb:KR4d0340_SBCK_004-15b>¶
崖居供給少不用犬防籬只恐偷兒黠來窺壁上詩¶
　　　其八¶
山中無價寳月色與泉聲莫向貴人説将為有力争¶
　　　其九¶
玉筯篆文古銀鈎楷法精得知千載下時有打碑聲¶
　　　其十¶
凄風轉林杪露坐感衣單不道山中冷翻憂世上寒¶
　　　七月二十日自瀑上先歸方寺丞遺詩夸雷¶
　　　　雨之壮次韻一首¶
城裏遥看雨出時想公筆墨發雄竒山深龍虎飛騰¶
<pb:KR4d0340_SBCK_004-16a>¶
變海運鯤鵬瞬息移凛凛前鋒如赴敵堂堂廻勢似¶
歸師驅還始悟山靈意怕向蒼崖冩惡詩¶
　　　秋望¶
暮色蒼然上野臺廢塘尚有數荷開望中愛殺城南¶
栁只怕風霜一夜来¶
　　　二¶
舍南舍北種芙蓉及到秋来次第紅自是詩人才思¶
窘清風明月有何窮¶
　　　村校書¶
短衣穿結半瓢空所住茅簷僅蔽風久誦經書皆黙¶
<pb:KR4d0340_SBCK_004-16b>¶
記試挑史傳亦旁通青燈窓下硏孤學白首山中聚¶
小童却羡安昌師弟子只談論語至三公¶
　　　聖賢¶
聖賢自牧極卑謙後學才高膽力兼悔賦不妨排賈¶
誼謗詩遂至効陶潛(事見政和/御史章疏)取人最忌規模狹絶¶
物常因議論嚴君看國風三百首小夫賤隷採何嫌¶
　　　懐李敬子¶
此士今徐孺柴扉肯妄開空聞羔雁去不見鳯麟来¶
廬阜尋僧出東湖赴講廻何由操杖履林下再相陪¶
　　　華巖知客寮¶
<pb:KR4d0340_SBCK_004-17a>¶
簷外蒼榕六月秋小年來此愛深幽壞墻螢出如漁¶
火古壁蜂穿似射侯渉世昏昏忘舊語入山厯厯記¶
前游故人埋玉僧歸塔獨聴疎鐘起暮愁(第四句亡/友趙仲白)¶
(所作今𥙷足之)¶
　　　聞黄徳常除徳安倅¶
幕下相從若弟兄當年曽悔誤談兵足行江北生重¶
趼髮為山東白幾莖病擁琴書專一壑老携檄筆赴¶
孤城暮雲不見闗山路空有天涯故舊情¶
　　　閑居即事¶
性偶安林藪元非慕獨清米從仁祖乞粟是伯夷耕¶
<pb:KR4d0340_SBCK_004-17b>¶
廢井通鄰汲深墻隔市聲却因虚澹極亦自覺身輕¶
　　　自勉¶
海濱荒淺幼無師前哲籓籬尚未窺元詠易流西晋¶
學苦吟不脱晚唐詩逺僧庵就勤求記亾友墳成絫¶
索碑天若假余金石壽所為詎肯止於斯¶
　　　少日¶
少日關河要指呼晚歸田里似囚拘氣衰不敢高聲¶
語腕弱纔能小楷書座有老兵持共飲路逢醉尉避¶
前驅子元兄弟何為者自是嵇康處世疎¶
　　　貧病¶
<pb:KR4d0340_SBCK_004-18a>¶
黙黙守柴荆人間事頗更病方知養性貧始欲謀生¶
尚有狂奴態元無老婢聲邇来塵慮盡勿恠小詩清¶
　　　示同志一首¶
滿身秋月滿襟風敢嘆栖遲一壑中除目觧令丹灶¶
壊䛇書能使草堂空豈無高士招難出曽有先賢隱¶
不終說與同𫀆二三子下山未可太匆匆¶
<pb:KR4d0340_SBCK_004-18b>¶
¶
後村先生大全集卷之四¶
<pb:KR4d0340_SBCK_004-19a>¶
