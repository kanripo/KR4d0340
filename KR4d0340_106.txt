# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:51.425188
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 106
#+PROPERTY: FILE SB04n0252-106後村先生大全集-卷第一百六.
<pb:KR4d0340_SBCK_106-1a>¶
後村先生大全集卷之一百丹六¶
　　題䟦¶
　　　方蒙仲通鑑表㣲¶
蒙仲示余通鑑表㣲一編爲讀𡊮氏紀事本末而作¶
此等文字前有范氏唐鑑後有胡氏管見朱氏綱目¶
聖賢復起必從之矣䝉仲又别爲書豈非所謂後生¶
可畏者歟余嘗謂公論根於人心石勒不識字聼人¶
讀漢書評量亦不錯不必學士大夫然後能持論也¶
惟夫爲吕武立紀以魏繼漢書諸葛亮入冦之𩔖大¶
經大法皆與孔氏背馳以涑水公之賢而不能改前¶
<pb:KR4d0340_SBCK_106-1b>¶
史之誤先儒自伊川有此見范氏胡氏畧𤼵之而未¶
盡至朱氏綱目出然後女主始不得以移國命閏位¶
始不得以干正統揚雄始不得不為莾大夫狄仁傑¶
始不得不為周司空諸葛亮始得為漢相陶潛始得¶
為𣈆處士可以破一世之肓瞶開千古之心胸矣自¶
朱氏所條大經大法之外&KR0002;無甚難通者温裕廢簒¶
貽笑於胡此公論之在夷狄者莾堅僭竊愧見其女¶
此公論之在女子者廖立&KR0152;亮郄超譽元此公論之¶
在怨仇者慶忌救雲萬福拜城此公論之在武夫者¶
遮道借恂䄂瓦送實此公論之在小夫賤&KR0674;者夫夷狄¶
<pb:KR4d0340_SBCK_106-2a>¶
異𩔖也女子懦者也怨仇其心不平者也武夫悍者¶
也小夫賤&KR0674;㣲者也其是非褒貶之公如此而况于¶
學士大夫乎蒙仲此編不必就識者而商論求名人¶
之印可試示之夷狄仇怨告之女子武人小夫賤&KR0674;¶
如其皆有愜志皆無異論它日必與三家之書並行¶
設有一人焉疑某義未安指某義未瑩當改之又改¶
之歸諸是而後已否則意雖新而駭衆論雖髙而無¶
助余恐嗜膾炙者多而嗜艾昌歜者少而是書孤矣¶
　　　方蒙仲記過集¶
記過集者蒙仲存其國子秋賦別院省試大廷甲科¶
<pb:KR4d0340_SBCK_106-2b>¶
之程文也或曰士旣成名當志其逺者大者已陳芻¶
狗奚以存為余曰是大不然董仲舒劉蕡他文不傳¶
然自漢唐至今莫不目舒醇儒敬蕡敢言者以二人¶
之䇿存焉爾蒙仲奉對萬言終始欲聚君子以續國¶
之氣脉明公論以强國之精神夫旣主君子他日必¶
能與希文俱貶有倡斬頥萬叚殺瓘滅口之説者必¶
不忍和聲矣既附公論必能陪君實喫劍有獻愛莫¶
助之圖建紹述之議者必不肯挂名矣然則蒙仲此¶
編非&KR0033;一時䇿名之梯媒實亦萬世責備之案㨿欲勿¶
存得乎昔荆公曾中制科人云曲學暮年終漢相高¶
<pb:KR4d0340_SBCK_106-3a>¶
談平日謾周公詩則壯矣然公相業似愧其詩䝉仲¶
不可又愧其策也¶
　　　趙南安餞行卷¶
南安趙明府之官茂實尚書用之少蓬皆以詩餞余¶
纍然哀疚不能詩贈之言曰古之為宰者多矣余嘗¶
以為仲由之于蒲不如言偃之於武城西門豹之於¶
鄴不如宓子賤之於單父蓋由以才偃以德豹以智¶
子賤以仁此夫子所以動聞絃之喜而太史公所以¶
著不敢欺與不忍欺之辯歟夫芝术不攻治而疾疢¶
平鸞鳳不鷙搏而雄狡伏明府行矣余耳冷不聞於¶
<pb:KR4d0340_SBCK_106-3b>¶
蒍子之歌久矣庻於明府見之¶
　　　何謙詩¶
以詩為難耶則寺人賤妾之作列于三百五篇以詩¶
為易耶則伯魚之賢而未為周南召南左史𠋣相之¶
博而不知祈招自四靈後天下皆詩人詩若果易矣¶
然詩人多而佳句少又若甚難何歟余嘗謂以情性¶
禮義為本以鳥獸草木為料風人之詩也以書為本¶
以事為料文人之詩也世有幽人覉士飢餓而鳴語¶
出妙一世亦有碩師鴻儒宗主斯文而於詩無分者¶
信此事之不可勉強歟余識何君乃翁嘗品其詩今¶
<pb:KR4d0340_SBCK_106-4a>¶
君復以詩名翁詩質實而飽足坐胷中書融化予書¶
所欠高簡君稍變體借虚以發實造新以易腐因難¶
以出竒盖乃翁機軸近於余所謂以書為本以事為¶
料者君又能以意為匠書與料將受役于君矣或曰¶
子評碩師鴻儒也甚嚴取覉人幽士也太寛可乎哉¶
余曰子論人余論詩奚為不可或又曰古今詩不同¶
先賢有刪後無詩之説夫自國風騷選玉臺胡部至¶
於唐宋其變多矣然變者詩之體製也厯千年萬世¶
而不變者人之情性也君之情性豈與余異哉乃用¶
朱筆摘其警語而歸之君名謙¶
<pb:KR4d0340_SBCK_106-4b>¶
　　　趙阜示王李徐三賢書¶
士不以見知于當世之貴人為難而以見知于當世¶
之賢人為難盖貴者能軒輊人於一時賢者能榮辱¶
人於千載學者于此二途宜何擇哉尤谿趙君阜嘗¶
筮仕福清民服其廉李公寓客也故薦之力又嘗衡¶
文建安士稱其平王公府尹也徐公郡前進士也故¶
期之逺趙君於三君子非親非故直以廉平二字見¶
知亦足以見趙君之賢也夫又足以見三君子之賢也¶
夫¶
　　　方汝一文卷¶
<pb:KR4d0340_SBCK_106-5a>¶
端嘉間余見䝉仲之文而愛之蒙仲&KR0070;稱其族弟清¶
卿後十餘年清卿始示余易論二十篇中興將相論¶
十篇它&KR0258;文并古律詩若干篇皆黜陳腐崇古雅自¶
有一種氣骨賤利禄貴名理自有一種意味寕貧平¶
原之金不受也寕病康子之藥不嘗也寕饑胡奴之¶
之米不炊也其自重如此而又苦思𠖇搜永歌長謠¶
徃徃出新意於前人機杼之外畧追扳蒙仲而澹泊¶
之味深湛之思則過之昔王筠夸王氏人人有集余¶
於方氏父子兄弟亦云䝉仲旣擢高第清卿亦再詣¶
太常其行也徴言於余余聞前輩之於交㳺也不進¶
<pb:KR4d0340_SBCK_106-5b>¶
其有餘而每勉其不足清卿非不足於文者然有一¶
焉夫主司常歎無好文字士子常恨無明主司二者¶
相詬病久矣惟韓子之論極平譏陳商高深其詞而¶
不合一世之好欲孟郊和其聲以鳴國家之盛商之¶
文韓子三四讀尚不通曉郊之詩過于寒雖坡公亦¶
廢卷而掩耳矣則此文此詩將安售乎夫子曰辭¶
達而已矣余觀今昔之宗工鉅儒其𫠦論述大薦之¶
郊廟小刻之金石皆辭逹而聲和者也竊意逹者如¶
長江洪河千曲萬折必㑹於海歟和者如鈞天虞廷¶
萬舞九奏必叶於律歟清卿誠以余言逹其高深者¶
<pb:KR4d0340_SBCK_106-6a>¶
和其寒者余將賀大宗伯徐公張公之得士矣二公¶
所謂明主司也清卿𫠦謂好文字也清卿方氏名汝¶
一其再薦也名汝則¶
　　　林灝翁詩¶
林君少嘉示余詩篇篇幽逺字字殊妍品在唐人家¶
數詩中夫詩如花卉然清絶者莫如梅穠艶者莫如¶
海棠取次軒檻一枝半朶固足以傾城而絶代矣頃¶
余嘗逰於儀真之梅園極目如瑶林琪樹照映十餘¶
里又嘗飲于豫章某家海棠洞老樹樛結不知其數¶
其開也日光花色如卿雲瑞錦其落也萬㸃糝地如¶
<pb:KR4d0340_SBCK_106-6b>¶
紅雨絳雲二者皆極天下鉅麗之觀與軒檻所見者¶
異矣少嘉此集特其一枝半朶者爾余已為之動心¶
駭目它日盡出古錦囊中所謂極天下之鉅麗者余¶
之動心駭目未巳也¶
　　　再䟦陳禹錫杜詩補註¶
學者多以先入為主童蒙時一字一句在胸臆有終¶
其身尊信之太過膠執而不變者昔人温故將以知¶
新如此觀書謂之温故可也知新則未也頃年讀禹¶
錫杜詩補注凡余意有所未喻而未及與君商確者¶
後十餘年禹錫示余近本視前編剗削竄走十之¶
<pb:KR4d0340_SBCK_106-7a>¶
七八或盡改之偶有一新意得一新義則又改之而¶
未已人皆疑君之説新而多變余獨賀君之學進而¶
未止也蓋杜公歌不過唐事他人引羣書牋釋多不¶
詠着題禹錫專以新舊唐史為案詩史為斷故自題¶
其書曰史註詩史此其所以尤異於諸家歟然新舊¶
史皆舛雜或採摭小説雜記不必皆實前輩辨之甚¶
詳而禹錫於三家書研尋補綴必欲史與詩無一事¶
不合至於年月日時亦下𥮅子使之歸吾説而後已¶
昔胡氏春秋傳初成朱氏云直須夫子親出来説方¶
敢信豈非生千百載之下而懸斷千百載而上之事¶
<pb:KR4d0340_SBCK_106-7b>¶
雖極研㝷補綴之功要未免于遷就牽合之疑乎然¶
杜公所以光熖萬丈照耀古今在於流離顛沛不忘¶
君父禹錫於此等處尤形容𤼵越得出使子羙親出¶
來説不過如是¶
　　　郡學刋文章正宗¶
頃余刻此書於番禺委同官盧方春輩置局刋誤屬¶
以召去去時書猶未成後得其本殆不可讀有漏數¶
行者有闕一二句者有顛倒文義者如魯魚亥豕之¶
𩔖則不可勝数意諸人為官事分奪未之過目耶抑¶
南中無善本参校耶每一開卷常敗人意其後迺有¶
<pb:KR4d0340_SBCK_106-8a>¶
越本亦多誤莆泮他書差備今君文學王君謂朱先¶
生易本義精于理者也謂真先生此書&KR0201;於文者也¶
旣刻本義遂及正宗或慮費無所出君命學職丁南¶
一鄭巖㑹學廪量出入得贏錢六十七萬而二十四¶
卷者亦畢工吾里藏書多善本游泮多英才傍攷亙¶
校它日莆本當優於廣越矣世固有親登二先生之¶
門執經北面師在則崇飾虚敬托此身於青雲師死¶
則&KR0162;棄素學束其書於高閣者君妙年前不及朱後¶
不及真而尊敬二先生之心拳拳如此豈不甚賢矣¶
哉君名庚字景長温陵人¶
<pb:KR4d0340_SBCK_106-8b>¶
　　　林景復北地詩¶
景復始為山陽之役今丞相安晚鄭公贈之詩曰淮¶
海轅門立竒士要看左袒為劉時景復雖為叛賊驅¶
之而北覊囚山東瀕死不屈可謂無負安晚之詩矣¶
今督相信庵趙公方制東閫捐金用間智瑩隨㑹得¶
以反國景復未歸帛書不絶密報虜情既歸膽氣益¶
壯願為時用可謂無負信庵之知矣士大夫負才業¶
志節惟&KR0178;不為當時有力者所知此二鉅公有大力¶
量出將入相譬如種蠡分國而治以功名富貴與人¶
如反手其於景復知之如此愛之如此而南歸十¶
<pb:KR4d0340_SBCK_106-9a>¶
載僅得烟瘴中一壘國家憂顧在西北機㑹在西北¶
景復士如之何其不北斾而南轅也昔洪忠宣公留¶
穹廬十六年而歸不免南遷宗正少卿方公美朝八¶
陵行萬里反命不容于朝出使閩廣曰檜惡之也景¶
復之遇二相與二公所遇之時不同矣而仕途邅廽¶
無以大異於二公則又不可曉者曩余忝少蓬兼詞¶
掖謁信庵于西府從容問景復未用之故公蹙然曰¶
智將不如福將古人云君相不言命相亦言命耶余¶
别景復二十餘年再見則皆老矣景復盡出北地諸¶
詩因書其後旣為景復嘆又為二相惜也¶
<pb:KR4d0340_SBCK_106-9b>¶
　　　庚戌寫真贈徐生¶
此何人耶問於室室人不知問於市市人不知或曰¶
此吾里之後村翁也余觀古世所傳古人物其美晳¶
悦澤者未必然惟病瘁恠醜者不容偽余徐生狀余¶
極維摩之詰病屈大夫之悴壺邱子之恠哀駘駝之¶
醜君似矣而卒不似豈余貌之難似耶豈生有所靳¶
於余耶生字少高其技為一郡冠¶
　　　又贈陳汝用¶
畫者為余記顔多矣朝衣朝冠輙不似儒衣儒冠輙¶
又不似暮年悉𤼵篋而焚之陳生汝用獨為長松恠¶
<pb:KR4d0340_SBCK_106-10a>¶
石飛湍急瀑着余幅巾燕服杖藜其間見之者皆曰¶
逼真他畫師見之者亦曰逼真昔顧愷之畫謝幼輿¶
曰此子宜置之邱壑中陳生得其訣於虎頭耶然生¶
以藝資身者也當為世人間貴人冠進賢冠腰大羽¶
箭者奮妙筆開生面大則播身價小則輦金帛顧愷¶
之意模冩坵壑中人藝雖工如貧何¶
　　　楊浩禋祀賦¶
長溪楊君浩示余淳祐禋祀賦余曰昔杜子羙嘗為¶
此賦矣于時有韋見素房琯一二公主盟于上李邕¶
王翰諸人推挽于下然猶潦倒流落袖中賦草飢無¶
<pb:KR4d0340_SBCK_106-10b>¶
可炊君賦未知比子羙何如世豈無韋見素房琯李¶
邕王翰者坐廟朝立臺閣未知君所厚者幾人若皆¶
無焉余&KR0178;不特賦誤君而君亦誤賦矣乃書其後而¶
歸之¶
　　　黄孝邁長短句¶
為洛學者皆崇性理而抑藝文詞尤藝文之下者也¶
昉于唐而盛于本朝秦郎和天也瘦之句脱換李賀¶
語爾而伊川有䙝凟上穹之誚豈惟伊川哉秀上人¶
罪魯&KR0033;勸淫馮當世顧小晏損才補徳故雅人修士¶
相戒不為或曰魯庵亦為之何也余曰議論至聖人¶
<pb:KR4d0340_SBCK_106-11a>¶
而止文字至經而止楊柳依依雨雪霏霏非感時傷¶
物乎雞栖日久黍離麥秀非行役吊古乎熠熠宵行¶
首如飛蓬非閨情别思乎宜魯庵之為之也魯庵巳¶
矣子孝邁年英妙才超軼詞采　出天設神授朋儕¶
推獨歩耆宿辟三舍酒酣耳熱𠋣聲而作者殆欲劘¶
劉改之孫季蕃之壘今士非簧䇿子不暇觀不敢習¶
未有能極古今文章變態節奏而得其遺意如君者¶
昔孔氏欲其子為周南召南而不欲其面墻它日與¶
人歌而善必使反之而後和之盖君所作原於二南¶
其善者雖夫子復出必和之矣烏淂以小詞而廢之¶
<pb:KR4d0340_SBCK_106-11b>¶
乎¶
　　　清源新志¶
温陵郡自南渡有屬籍屯兵二費始猶支吾久益之¶
絶佩二千石印綬而来者𩔖汲汲鮮懽有不可為之¶
歎由是郡多闕典相臺韓侯旣建牙開府綱紀肅條¶
教清曽不数月昔所謂不可為者皆刄觧氷釋坐以¶
無事暇日對賔客曰郡志五十年不續亦闕典之一¶
也以屬寓士徐君仲晦王君無逸二君訂舊聞之尤¶
訛舛者失記載者摭近事之有考㨿者未流傳者為¶
新志十二卷起嘉泰辛酉迄淳佑庚戌事之終始政¶
<pb:KR4d0340_SBCK_106-12a>¶
之㳂革循良之遺愛者耆舊之緒言&KR0224;羅畧盡前輩¶
謂本朝邵國圖經惟宋次道河南志最善以其簡而¶
備也留丞相序舊志稍病其繁新志贈五十年之事¶
名益五卷而文實損于昔庻幾得次道遺意二君槖其¶
書且以韓使所作序示莆人劉某莆於温陵故附庸¶
也因題卷末韓侯名識仲晦名明叔無逸名稼仲晦¶
弟茂功名茂叔於是書尤有勞¶
　　　林合詩卷¶
古之善鳴者必養其聲之所自出静者之辭雅躁者¶
之辭浮悊者之辭暢蔽者之辭礙逹者之辭和捐者¶
<pb:KR4d0340_SBCK_106-12b>¶
之辤激盖輕快則鄰于浮僻晦則傷於礙刻意則流¶
於激石塘兩生之詩獨不然同用事&KR0355;對如斤妙而¶
鼻堊不傷合運思鍊句如韶奏而樂懸皆諧大率無¶
輕快僻晦刻意之病或疑兩生年甚少何以遽造兹¶
境余曰意者聲之所出也人皆有是意而輕出之均¶
之爲鳴也顧所以鳴者異焉兩生之修於家也以聖¶
賢父兄爲師友以山林臯壤爲城闕以禽魚花木爲¶
賔從飬之厚然後鳴故其聲有和者有暢者其尤髙¶
者幾於雅矣昔從寒翁知兩生工文未知其詩也老¶
漢常憂衣鉢無傳今當𩀱手交付同字子真合字子¶
<pb:KR4d0340_SBCK_106-13a>¶
常¶
　　　張天定四六¶
前輩作文必有師㳒昔聞之西山先生曰某掌内制¶
六年每覺文思遅𣻉即㸔東坡汗漫則有曲阜晚見¶
趙南塘及余四六曰履常與兄合下由半山入某未¶
免由龍溪入宜不及二君也又曰安得履常與兄對¶
掌乎時南塘方以前舘職流落外服余亦浮沉州縣¶
而西山之評如此後南塘果入儤直余亦攝掌賛書¶
年耄學荒散語且&KR0180;作四六遂不復有一字張君能¶
甫示余表啓一&KR0195;典麗刋冗腐閑淡且姿態無狂瀾¶
<pb:KR4d0340_SBCK_106-13b>¶
而委蛇曲折行焉不設色而黼黻藻火備焉非近時¶
堆故事用全句者所能至也君為吾故人左司鄭公¶
子敬之倩鄭汪出也王山公四六名世君之學固有¶
源流而然歟王山之作與曲阜同一闗鍵然就四六¶
而論當用西山之㳒参取坡公則益雄渾變化而不¶
可測矣君名天定¶
　　　方景絢詩¶
徃年主司専尚器数太學&KR0024;試以周立九府圖㳒命¶
題士非素講多窘倉卒吾鄉前輩方君景絢武子奏¶
賦魁天下有塲屋盛名既擢第廼不得年終于梧州¶
<pb:KR4d0340_SBCK_106-14a>¶
郡&KR0122;余少時聞其南中題壁五言云明月照齊州玉¶
龍棲&KR0082;起壮士腸夜囬寒衾潑&KR3356;水常&KR0082;訪其他作¶
不可得老矣識其猶子實孫子汝玉從来遺草而記¶
録不全前五言亦顛倒其先後盖為六丁者取厺者¶
多矣¶
　　　方汝玉行&KR0195;¶
四六家以書為料料少而徒恃才思未免輕踈料多¶
而不善融化流為重濁二者胥失之近時學者多宗¶
梅亭梅亭者李功父侍郎也憶余少逰都城子西山¶
先生坐上初識之時功父新擢第&KR0082;應詞科西山指¶
<pb:KR4d0340_SBCK_106-14b>¶
榻上竹夫人戯曰試為竹夫人進封制可乎功父湏¶
臾成章末聫云保抱携持眹不安丙夜之枕展轉反¶
側爾尚形四方之風西山稱賞今人但誦其全句對¶
屬以為警䇿功父佳䖏世所未知也全句尤能累文¶
字氣骨髙手罕用然不可無也噫果留意兹事室惟¶
師梅亭哉先朝精切則夏英公髙雅則王荆公南渡¶
後富麗則汪龍溪典嚴則周平園其餘大家数尚十¶
数公而歐蘓又四六中&KR0350;不住者方君汝玉示余四¶
六一&KR0195;庻幾有志者因書以勉之¶
　　　何謙近詩¶
<pb:KR4d0340_SBCK_106-15a>¶
前編猶有輕而踈者此編則斤量加重經緯加蜜如¶
南嶽篇之押韻采宻諭之命意瓦缾作之鍊句此舊¶
大有力量功夫中問短章絶句皆然淳佑辛亥首春¶
晦日天晴老眼稍明既用朱筆摘出警語又題其後¶
何生勉之向上更有事在¶
　　　趙孟侒詩¶
詩必窮始工必老始就必思索始髙&KR0055;必煅煉始精¶
粹趙君安中未冠中春官出門行順境而&KR0195;中佳句¶
清㧞流麗它人搯擢胸腎嘔出心肝形容不得者君¶
獨等閑片語通盡非非窮而工未老而就不思索而¶
<pb:KR4d0340_SBCK_106-15b>¶
髙&KR0055;不煅煉而精粹者天成也或以人力為之雖勉¶
而不近矣然有天資欠學力一聫半句偶合則有之¶
至於貫穿千古包括萬象則非學有所不能君所聞¶
於師者詳矣奚待余言¶
　　　周夢雲詩文¶
余晚居田間聞人談鄰郡戸曺之亷審之則周姓而¶
傍名衢人也心&KR0060;䜟之既而有示余以詩文三&KR0195;者¶
審之則戸曺父也以行誼為郷先生名夢雲字茂瞻¶
余讀盡三&KR0195;作而曰斯人之有子也宜哉茂瞻詩師¶
康節流出肺腑不以煅煉斵琱累氣骨其學由闗¶
<pb:KR4d0340_SBCK_106-16a>¶
洛以達洙泗𤼵之於文皆然而又貴名理而賤利禄¶
喜冲淡而厭譁競有隐君子之風衢為今左馮人物萃¶
馬自頃耆舊零落山川寂寥於是著作徐君秘書郎¶
留君掌故劉君迭以直聲姱莭相唱和盖孟子所謂¶
一國與天下之善士而並見於一郷盛矣哉茂瞻父¶
子既自為師友復與二三君子同里䴡澤之所滋衆¶
芳之所襲雖茂瞻老矣不𫉬施毫芒於斯世然家庭¶
有羙子可教里巷有佳友可交逰不亦人生之至樂¶
乎¶
　　　胡計院七思詩&KR0195;¶
<pb:KR4d0340_SBCK_106-16b>¶
七思之作意度莭奏出於張平子之四愁但平子所¶
思周於東西南北四方萬里之逺似乎髙虚胡君所¶
思不出於疇昔螢&KR0420;雪案尺寸之地字字切實夫樂¶
富貴𢙣貧賤人之常情方隐約而棄華軒之慕則有¶
之矣既𩔰融而憶短檠之味未之見也胡君之賢於¶
人逺矣¶
　　　趙崇彪詩¶
委齋以嘉熈間通守於莆與其民相爾汝視其壬如¶
親戚余時與方徳潤王實之皆閑退杜門而通守顧之¶
良厚秩滿&KR0022;人郊餞君慨然曰吾歸不復出矣聞者¶
<pb:KR4d0340_SBCK_106-17a>¶
未以為信也既而君果不造朝再食雲䑓禄以終盖¶
君厺莆時年甫五十七壮志未衰榮途在前其植立¶
之髙决裂之勇有今人之所難者君仙厺巳乆余乃¶
見君詩一&KR0195;熟復而&KR0055;味之其恬淡静退之念盖平¶
日根着於心非渉中年&KR0786;逰遭危機傾䧟有所激𤼵¶
而然也&KR0195;中徃徃有與余三人徃復者追念疇昔君¶
與徳潤實之不可復作余益衰暮形槁心&KR0069;方且顧¶
戀徘&KR0422;為世僇笑数月間乞祠者六乞挂冠者再而¶
未遂夫可以来而不来與可以厺而不得厺余於是¶
有愧于君多矣君雖不至𩔰仕諸郎各以才學自奮¶
<pb:KR4d0340_SBCK_106-17b>¶
必　必　有聲宗庠其所立未可量也君名崇彪字¶
伯虎委齋其自號云¶
　　　韓氏舊聞¶
國朝父子&KR0071;居台𪔂者韓氏吕氏南渡後史氏&KR0071;之¶
然太申公巳不爲當時諸侯所與史氏又不必論惟¶
相䑓之韓奕葉濟羙魏公有大勲勞於社禝儀公相¶
建中初以隻手挽囬壊局室馬吕於虚墓起鄒陳於¶
竄誦黜陟罷行一時稱快不幸布掣肘撓&KR0096;京奮臂¶
覆羙公以直道厺而黨禍再作諸家交逰子弟愛憎¶
任情紀録失真如河南邵氏汝隂王氏若謂公有徳¶
<pb:KR4d0340_SBCK_106-18a>¶
於京者按京元豐從官歴汴杭雍蜀大方而豈以帥¶
魏爲徳乎公自首相㸃削刋名黨籍其後章俊與布¶
先還職秩獨公至薨後牽未盡長子叩閽遂併𫉬譴¶
京固徳公者乎余讀曽子開諌其兄之書未嘗不拊¶
&KR0195;而嘆曰此國家治亂之機括亦韓曽曲直之㫁案¶
也至中興詔贈公太師易名忠定諸家紀録之誣益¶
不&KR0085;辨矣自有國以来父子名徳相望衮衣蝉冕接¶
武原廟侑食大烝韓氏一門而巳儀公子多賢少卿¶
蚤忤時相晚䧟黨部濰州握莭死守全家殉義少卿¶
子樞宻左司皆爲渡江名公卿昔李繁爲鄴侯傳而¶
<pb:KR4d0340_SBCK_106-18b>¶
吕氏亦有申國春秋左司所次舊聞記先世塋域則¶
動故國禾黍之感述前輩言論則起正始風流之慕¶
叙江浙流寓則𤼵新亭風景之嘆非直為韓氏私書¶
也初少卿負文名集經兵火賴此編聞見一二焉左¶
司曾孫識来收温陵既新忠獻堂因刋舊聞附於魏¶
公家𫝊後盖韓氏之盛與　宋匹休幾若周召之於¶
周矣¶
　　　方至文房四友除授四六¶
以文為戯其來乆矣南朝諸人有驢加九錫文䱉謝¶
官表皆不悦脱俳体及毛頴𫝊出亦戯也然其繇辭¶
<pb:KR4d0340_SBCK_106-19a>¶
似易𫝊賛真似左𫝊史記不𩔖假合而成者于時士¶
或大笑雖裴度未免譏議所謂讀之如捕龍蛇&KR0366;虎¶
豹急與之角而力不暇者惟栁子厚一人而已夫文¶
猶奕與射然奕以智射以力國奕智在数着之先庸¶
奕不知也國射力中百歩之外庸射不及也是故機¶
&KR0289;相近則服地位相逺則惎此子厚所以異於大笑¶
者歟昔榮陽相作四友除授制誥表啓林直院肅翁&KR0071;¶
之余嘗效顰而不得髣髴方君至年甚少而亦擬作¶
其用事造語徃徃有二公所未道者信文字之樂無¶
窮而人材分有限也挑燈細讀老眼爲明¶
<pb:KR4d0340_SBCK_106-19b>¶
¶
後村先生大全集&KR0195;之一百单六¶
