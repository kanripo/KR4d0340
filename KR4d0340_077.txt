# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.006557
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 77
#+PROPERTY: FILE SB04n0252-077後村先生大全集-卷第七十七.
<pb:KR4d0340_SBCK_077-1a>¶
後村先生大全集卷之七十七¶
　奏申狀¶
　　辭免兼侍講奏狀¶
奎畫倐頒危衷增悸伏念(臣)奮身冗鎻逢世休明兩¶
嘗執卷於邇英久已荷鋤於故里晚隨環召驟尾槖¶
班暮景廹而強殘骸舊聞荒而無新意素非大筆尚¶
恐包血指之羞復待細㫋安敢望清光之末倘不自¶
量其盈滿偃然冐處於髙華恐速疾顛有&KR0012;親擢仰¶
祈睿鍳特寢治書别求博洽之儒俾就將來之學¶
　　辭免申省狀¶
<pb:KR4d0340_SBCK_077-1b>¶
免牘力陳俞音尚閟伏念某所兼三職已極天下清¶
選今又使之勸講雖工宗鉅儒所不敢當某有何才¶
學可以上答聖知下穆師言以量一明之㣲負載千¶
鈞之量重其顛踣也必賢某不敢洊凟宸嚴欲望公¶
朝特為敷奏収還誤渥改&KR0140;當仁¶
　　乞免兼中舍奏狀¶
臣寒逺㣲生誤&KR0041;聖知使之攝貳夏卿且兼兩制近¶
又叨㤙勸講以一身而叠五組福過灾生舊苦痰暈¶
忽又發作自覺心神迷亂文思遲滯縁上四房制誥¶
最為繁冗今積詞頭已多西掖非養疴偷安之地用¶
<pb:KR4d0340_SBCK_077-2a>¶
　敢披&KR0267;血悃乞憐君父欲望聖慈將臣所兼中書舍¶
　人職事改&KR0140;材學富有精力強勉之人臣免曠&KR1986;之¶
　誅公朝頼潤色之助(臣)本俟進講日分控告於旒扆¶
　之前縁後省不時書黄豈容頃刻失職伏乞眷慈早¶
　賜處分¶
　　　辭免除兵侍奏狀(辛酉四月)¶
　䟽渥過優循涯增懼伏念(臣)昨叨召擢濫綴論思叠¶
　五組之光華蔑一毫之著見所掌者五符尺籍且不¶
　善於簡稽况責以九制二麻又豈工於潤色加以福¶
　分有限節力不任數職之中外制&KR0057;冗朝頒攽除目¶
<pb:KR4d0340_SBCK_077-2b>¶
暮出賛書自前輩皆言其難故先朝必試而授(臣)昔¶
猶矍鑠今已耗昏昨因史藁之浩繁不覺詞頭之積¶
壓旣慙臣敞能一揮而立成欲清君房恐榜觀之&KR0060;¶
哂遂使自箋於危悃乞改&KR0140;於英髦仰荷至仁俯從¶
㣲願方幸少輕於蚤負豈知重沐乎龍光始佐卿姑¶
令攝之忽承天奨驟使落權於&KR0010;月則無積累之勞¶
以文墨則無諷議之益倘不自知止足但慕進遷必¶
且上速司敗之誅下受公論之責欲望　皇帝陛下¶
憐臣垂老察臣由衷特&KR0230;新綸俾仍舊貫寔出天地¶
生成之造¶
<pb:KR4d0340_SBCK_077-3a>¶
　　再辭免奏狀¶
䟽雖&KR0267;惘詔未賜俞伏念(臣)斗筲小才桑榆暮景召¶
還未久取數過多近有採薪之憂力辭判花之筆荷¶
聖主之聰明洞照察愚臣之筋力已疲稍省文書得¶
親湯液赦臣曠職延臣殘年臣之所求不過如此今¶
乃因攝乏之故加為真之治無勞而驟&KR0118;求損而反¶
益奚異馬力窮而馳板不止䑕量溢而飲河未休臣¶
受之而何名人問則無以對逺稽孔聖戒得之訓深¶
味老氏知足之言與其速化以延後災孰&KR0002;徐行而¶
保晚福臣&KR0060;見趙希文&KR1546;由貳遷長尤焴落權出於¶
<pb:KR4d0340_SBCK_077-3b>¶
命之後堅辭不拜(臣)雖不敢望古人如希&KR1546;與焴臣¶
昔嘗與之比肩以事陛下謹援二臣之例再凟君父¶
欲望　聖慈將臣新渥特賜寢免且令以舊銜供職¶
　　三辭免申省狀¶
温詔未俞懦&KR0168;增&KR0357;&KR0060;以仕路莫榮於入從朝&KR0041;先¶
尤重於落權或以行能之髙或以&KR0010;月之久某於此¶
二者咸無一焉而又筋力巳疲心思亦竭外雖強勉¶
内切兢危服勞於筆硯之間了無新意率舞於軒¶
墀之下常恐疾顛荷明主眷知之深恨&KR0012;臣福分之¶
薄惟有早退或延殘年今&KR0002;不揣衰癃但貪寵渥非¶
<pb:KR4d0340_SBCK_077-4a>¶
惟昧先民陳列之訓寔亦有嬰兒傷飽之憂某賤㣲¶
不敢洊凟冕旒欲望公朝特賜敷奏照某前奏姑寢¶
新除令以舊衘供職¶
　　辭免除仍兼中舍奏狀¶
臣令月二十六日伏准省劄備奉　聖㫖除臣兼中¶
書舍人者(臣)叠被選論益深危懼(臣)以二十四日岀¶
闕送客忽為寒温濕所乗左股作痛筋脉攣縮不能¶
履地二十五日自當待經延不免謁告一日初謂偶¶
然便可平復既而所苦愈甚服衢僧藥未效擬求寛¶
假將理適學士院先擬吉日降制奉　御筆&KR0039;用二¶
<pb:KR4d0340_SBCK_077-4b>¶
十七日(臣)遂未敢有請兹捧除目感涕交零(臣)詞藝¶
最出流輩之下而擢用每居英俊之先夏初因患痰¶
暈不能友吾兩制哀鳴於朝乞觧其一聖㤙從欲(臣)¶
既省一半思索始&KR0023;親近湯液以延餘齡忽叨誤¶
渥俾之再兼&KR0002;昔者病今日愈(臣)當踴躍奉詔不幸¶
(臣)所感寒濕甚重呻吟痛楚生意索然&KR0002;更旬日不¶
愈則(臣)遂為廢人豈能強支離之殘骸叢清要之羙¶
職哉(臣)除已别狀乞給朝假將理外所有仍兼中舍¶
㤙命不敢冐受欲望聖慈察(臣)血悃改&KR0140;英髦¶
　　貼黄¶
<pb:KR4d0340_SBCK_077-5a>¶
(臣)伏見軍器監吳堅著作佐郎兼右司馬廷鸞慱雅¶
工辭令剛介有節守士林推重&KR0002;&KR0041;¶
聖慈俾掌書命足為國華(臣)雖老病不敢蔽賢伏乞¶
睿照¶
　　再辭免奏狀¶
臣八月二十七日具奏乞免兼中書舍人職事至二¶
十九日准省劄&KR0418;　聖㫖不&KR0098;者(臣)愚忱已竭聖聼¶
未愈自量有愧三字之除烏可備禮一辭而止又况¶
未出綸而先病再叠組而奚堪(臣)切見韓愈評王仲¶
舒云帝思其文復使掌誥公潜謂人此職宜少遂出¶
<pb:KR4d0340_SBCK_077-5b>¶
為江西觀察使按仲舒再掌書命方五十餘乃職少¶
不宜老臣才不及仲舒而年則過之既司内命又主¶
賛書不能為典冊之光華徒堅妨英俊之&KR0151;輙見以¶
足疾&KR0041;㤙賜告輙敢扶憊稽箋天欲望　聖慈聼(臣)¶
免兼故&KR0140;當仁¶
　　乞引年奏狀¶
臣輙歴丹忱仰干洪造(臣)前自柱史去國&KR0069;心十年¶
化&KR0076;初更魁柄改枝屬猥以&KR0041;憶記重忝　徠朞年¶
於兹凡朝廷美官曰侍從曰詞臣曰經筵曰史館(臣)¶
徧歴之並游英俊皆有以自靖自献惟(臣)踈拙百無¶
<pb:KR4d0340_SBCK_077-6a>¶
能降觧徒以片文隻字誤簡　聖知遇主如此譬之¶
犬馬猶戀軒墀非獨不當言去亦自不忍言去然(臣)¶
年已七十五早衰多病辛亥九月両乞掛冠堂案可¶
考今去辛亥又十有一年病隨老至飲食减少筋力¶
全乏拜起尤難常語同列恐不測顛踣於大廷廣衆¶
之間起為近臣羞春夏以来心思猶可勉力自八月¶
一病之後精神儻恍忘前失後每作小心文字㝠捜¶
不能成章自度向去光華能有幾何用敢哀鳴¶
於君父之前欲望　聖慈察(臣)寔老實病許(臣)引年¶
納禄放還山林(臣)未填溝壑以前尚能與田夫野老¶
<pb:KR4d0340_SBCK_077-6b>¶
鼓腹撃壤歌詠聖德實戴天地父母曲成之造謹¶
録奏聞伏候勅㫖¶
　　貼黄¶
臣自端平初元至今四塵朝列丙申忝樞屬省郎丙¶
午少蓬西掖辛亥忝右螭内四制皆以罪去今幸未¶
罪戾望聖㤙哀憐從臣所乞使朝野之人皆知者之¶
歸出於自請足以煎洗三黜之羞結褁一生之事(臣)¶
死且不朽伏取　聖裁¶
　　二¶
臣昨具奏乞引年納禄伏奉　詔書不&KR0098;者臣告老¶
<pb:KR4d0340_SBCK_077-7a>¶
已遲箋天未&KR0098;輙忘再凟之誅冀悟四聰之聼伏念¶
臣粤從先世罕至髙年臣祖父夙叔祖朔事孝宗為¶
館職年皆不滿五十先臣彌正事寕考為權侍郎年¶
止四十有七臣才學不才及祖父萬一而官職年夀¶
皆過之物禁大盛神靈害盈凡人福分各有分限劑¶
臣忝&KR0060;至此尚不知足以何為足惟有君天可以析¶
哀欲望聖慈察臣由衷許臣歸老庻幾臣生有見魯¶
衛之士殁可以從先大夫於九原非惟粗全晚節亦¶
不為明主親擢之羞¶
　　辭免除權工書奏狀(壬戌三月)¶
<pb:KR4d0340_SBCK_077-7b>¶
臣今月初八日伏准尚書省劄子備奉　御筆除(臣)¶
權工部尚書兼職依舊日下供職者伏以驟頒奎畫¶
交&KR0062;危衷伏念臣白首還首朝素飱職職未及兩載¶
已叨五遷明主好問好言兼屈群䇿諸臣自靖自献¶
獨無才長去秋巳以耒引年者再雖　聖㤙逾厚曾¶
禮貌之未衰然物議交譏謂耆老而不謝擬續掛冠¶
之請忽陞曵履之聨以献納則迂疎以辭令則蕪拙¶
有何才學冐此寵光事功薄而取數尤多分溢量而¶
貪得不已人將責備神亦害盈輙&KR0267;卑忱仰干穹聼¶
伏望　皇帝陛下曲垂聰鍳姑&KR0230;除書勿拘反汗之¶
<pb:KR4d0340_SBCK_077-8a>¶
小嫌俾遂骸之初志¶
　　再辭免奏狀¶
臣伏&KR0041;聖慈以臣辭免新除權工部尚書兼依舊㤙¶
命特奉詔不&KR0098;者箋天未&KR0098;蹐地靡容臣所以不敢¶
低徊貪寵冐昧拜命者其説有三年事向髙筋骸非¶
昔行則蹇澁拜則喘汗每趁朝參侍講説常恐顛¶
於軒墀之下䧟大不恭上費君父保全一也繆兼兩¶
制以詞翰為職而晚年健忘遇演綸視草或用事不¶
省出處或作字誤冩偏旁常慮傅笑四方為國起羞¶
二也上世以来不髙爵出髙爵耆老(臣)為貳卿垂八¶
<pb:KR4d0340_SBCK_077-8b>¶
秩毎&KR0060;憂懼今又使長冬官决非窮薄所能負載三¶
也臣受明主異知感清時難遇向使尚堪驅笑豈敢¶
陽為巽避情實如此欲望　聖慈取臣去秋與今兹¶
兩奏更賜一覧&KR0053;囬新渥許臣告老或照近日鄧垧¶
例與臣外祠俾佚餘年而全晚節實出天地父母生¶
成之造¶
　　三辭免申省狀¶
某今十月十三伏准尚書省劄子以某再免新除權¶
工部尚書備奉　聖㫖不&KR0098;者依已降詔不&KR0098;者巽¶
辭者再莫動四聰&KR0041;凟至三更呻一喙羙官乃舉世¶
<pb:KR4d0340_SBCK_077-9a>¶
同羡者鯫生豈與人異趣哉寔以危衷具如前䟽侍¶
經丹地嘗力乞於殘骸奏記黄扉毎欲㝷於初服懇¶
祈未遂奨擢有加外&KR0060;殊榮中包厚愧自憐進退之¶
維谷不敢顰繁而箋天欲望公朝特賜敷奏察還山¶
之㣲志停起部之峻除俾全晩節而歸寔戴化鈞之¶
造¶
　　辭免陞兼侍讀奏&KR0250;¶
臣今月二十四日伏准尚書省劄子備奉　御筆除¶
臣兼侍讀者伏以䟽渥便蕃拊窮&KR0062;&KR0357;臣自丙午辛¶
亥以至於今三侍經帷恭惟¶
<pb:KR4d0340_SBCK_077-9b>¶
皇帝陛下臨御久閲理熟五帝三王之行事優為之¶
矣六經諸子之格言深造之矣其於道徳性命之藴¶
粤義利理欲之界限講之精且詳矣宜得楊時尹焞¶
胡安國朱震之流以輔緝&KR0265;以備顧問臣於經學尤¶
為淺膚加以暮年耗昏舊讀遺忘臨當進講率是依¶
傍注䟽祖述陳言了無新義譬如寸筵之叩洪鍾¶
爝火之望太陳每瞻威顔靣汗心愧今乃宜去而遷¶
由講而讀上不量能而予之下不量巳而受之臣罪¶
大矣况陛下邇者方以此職命前相舊弼命風憲之¶
長今亦使臣君之如輿論何欲望¶
<pb:KR4d0340_SBCK_077-10a>¶
聖慈特寢新綸俾仍舊貫庻安愚分¶
　　再辭免申省狀¶
某近具奏辭免陞兼侍讀伏奉詔書不&KR0098;者某抗章¶
雖切拜詔弗俞某切惟執經乃承學之至榮勸讀尤¶
邇英之髙選粤&KR0002;我朝故事率用老儒宿師如某者¶
僅渉獵於古書未研究於理學久塵講説奚補就將¶
重席之寵驟加垂車之志莫遂戒之在得既害亷隅¶
行不顧言寕逃清議&KR0041;凟懼干於旅旒扆選巽亟仰¶
叩於公朝欲望賜以敷陳許其辭避庻安愚分免至¶
疾顛¶
<pb:KR4d0340_SBCK_077-10b>¶
　　乞以楚王伯旿遺事宣付史館奏狀¶
(臣)昨准中書門下省送下詞頭一道望弟太師武康¶
軍節度使判大宗正事嗣榮王與芮故曾祖太師¶
齊國公追封楚王伯旿可時賜謚孝節及恭覩宣諭¶
丞相聖㫖昔聞慈憲之言楚王隨二聖北狩虜令役¶
昨因守者假寐舉磨以斃之遂航海逃歸於越此其¶
節也又自越之汴取父母之柩復歸之越此其孝也¶
有此異績所當褒表可諭詞臣又再宣諭丞相　聖¶
㫖楚王斃守者後隱其姓名能駕舟楫虜令掌管被¶
擄人船囙語衆曰我等俱欲逃生及岸各令避遁活¶
<pb:KR4d0340_SBCK_077-11a>¶
者萬衆可因告詞添入此意(臣)以非才猥攝書命所¶
草訓辭常患無所據依今聖訓諄詳如此諥當摭寔¶
著之賛書惟是楚王忠孝大節冠紀古今照映穹壤¶
非一詞所能周盡(臣)秉筆起草供進外欲望　聖慈¶
宣付史館以楚王前件事迹就國史立傳昭示千萬¶
世永為臣子&KR0100;則謹具奏聞伏乞眷照¶
　　壬戍乞引年奏狀¶
臣海嶠&KR0012;生遭逢明主由任子雨特賜儒科起俗¶
吏而徧塵清貫持片文隻字而誤叨睿奨晚&KR0041;淵衷¶
記憶擢之於十年間廢之餘寘之兩禁論思之列所¶
<pb:KR4d0340_SBCK_077-11b>¶
歴之官皆老師宿儒不敢當者在臣可不世之遇矣¶
犬馬猶戀軒廐况臣久侍清燕何忍言去實光隂垂¶
暮筋力已愆比於六月二十九日發䇿玉堂執筆起¶
草自嘆衰&KR0629;常與同院(臣)洪勲言欲告君父求去既¶
而適值　陛下追悼貴主未敢有請(臣)孱軀每遇寒¶
暑燥濕之變必發病於春夏尚可友吾偶在秋未常¶
是委&KR0592;&KR0010;&KR0010;如此今巳秋髙深恐發作無時顛踣一¶
旦於玉堦之下細㫋之上噬臍莫及欲望　聖慈察¶
臣入仕五十四年今已逾七望八以求退非有¶
規避特示　聖㤙許臣引年納禄使及新凉未寒之¶
<pb:KR4d0340_SBCK_077-12a>¶
際扶曵還里(臣)生當繋壤沒當結草以報天地父母¶
之造¶
　　小貼¶
臣惟朝臣求去者率是請郡或詞臣所乞只是掛冠¶
别無希覬&KR0060;見故翰林學士李韶與臣有瓜&KR0081;素友¶
善其去也&KR0041;　陛下賜扇韶嘗出示以誇臣不獨臣¶
羡之士大夫見者莫不歆羡臣視韶無能爲學役然¶
乆塵從班今兹之去年事又髙於韶妄意援韶故事¶
乞賜臣　御書扇一柄使臣懐之以歸以白家廟以¶
誇魯衛之士比之得郡與祠其榮萬倍冐干天威臣¶
<pb:KR4d0340_SBCK_077-12b>¶
下情無任席藁俟命之至伏乞睿照¶
　　辭免除寳章閣學士知建寕府奏狀(壬戍八月)¶
臣昨乞引年納禄准省劄備奉　御筆忽覧来奏求¶
退甚勇詞垣經幄正資文儒輸情甚真難奪雅志特¶
寳章閣學士知建寕府替全槐卿缺涣&KR0197;初揚震¶
驚靡措載念(臣)之告老異乎人之具丈去&KR0010;以來累¶
䟽可覆　陞陛下處法宫之内洞知群下之情以大¶
君之尊而不奪匹夫之志察臣蒲桞之質巳悴憐臣¶
牛馬之力已疲賜(臣)骸骨以歸田里臣且驚且喜感¶
極涕零即以歡躍舞蹈觧去五印趣裝治行惟是恭¶
<pb:KR4d0340_SBCK_077-13a>¶
讀宸翰嘉奨㣲臣聼其引去之外有特除寳章學士¶
知建寕府㫖揮臣内自循省跼蹐不安盖累朝奎閣¶
有直學士潜藩牧守必重望必能臣臣以攝冬卿而¶
除直學士超獵太甚一不安也求休致而忝左符也¶
昏眊而挂仕籍二不安也臣雖以退為喜又以榮為¶
懼欲望　聖慈今臣依律謝事収囘寳章閣學士知¶
建寕府　㤙命使臣得返初服歸為撃壤之民寔出¶
君父始終生成之造¶
　　再辭免奏狀¶
臣近具奏辭免　御筆特除臣寳章閣學士知建寕¶
<pb:KR4d0340_SBCK_077-13b>¶
府伏奉　詔書不&KR0098;者優詔春温危衷氷&KR0062;伏念臣¶
雖在辛亥已嘗兩乞休致庚申造朝以来轉覺龍鍾¶
又嘗屢温前請兹&KR0041;　聖主察臣真寔許辭禁嚴而¶
去垂垂八秩遂&KR0023;生還田里君父之恩臣過天地之¶
報君父之無毫髮得宸翰詔㫖藉手南歸足矣至於¶
峻職名都寔非臣之所敢安前奏固嘗自箋不敢求¶
郡及祠今&KR0002;兼取熊魚懵於辭受則是言不顧行行¶
不顧言名曰求退寔則邀榮必為清議譏貶必費¶
聖㤙保全欲乞睿斷將臣所忝新命亟思&KR0230;停使臣¶
受之而安人亦無得而議臣苟未溘先尚能作為詠¶
<pb:KR4d0340_SBCK_077-14a>¶
歌詩以歌詠太平以賛祝　聖夀¶
　　三辭免申省狀¶
某伏凖尚書省劄子以某再辭免　御筆特除寳章¶
閣學士知建寕府備奉　聖㫖依已降詔不&KR0098;者伏¶
念某早日迍邅暮年遭際論思遂跨三載補報寂無¶
一毫兹廹耄及之期請致君事而去荷聖世不違於¶
物性使老生&KR0023;返於山林宸翰賜褒除書超等乾坤¶
施大淵谷懼深惟是奎閣隆名潜藩重鎮以優德望¶
以處賢勞乃俾之力求休致之人恐或者必有僥踰¶
之議兩疏未&KR0041;於俞&KR0098;三思徒切於凌兢欲望朝廷¶
<pb:KR4d0340_SBCK_077-14b>¶
特賜敷奏寢免職名於郡寄俾之掛冠而歸寔出隆¶
天厚地之賜¶
　　甲子乞納禄奏狀¶
臣某昨塵&KR0041;從班誤柬宸眷及迫耄期而求退過&KR0041;¶
明主之閔勞峻職左符同時並命以至摛　奎丈於¶
寳箑匪頒御府之金壘厯考前修罕逢異數昔惟張¶
詠近則李韶臣懐此而歸死且不朽无斵憲&KR0259;衣¶
之窘有飯藪蔬飲水之安雖作閑人尚貪聖世而臣¶
分已極筋骸轉衰自入新一跌以来加負痛十旬之¶
久呻吟不絶臥起湏扶遇家廟之奉甞與先茔之展¶
<pb:KR4d0340_SBCK_077-15a>¶
省孫曾四世俱下拜以敬其老病餘生獨立觀而跛¶
倚龍鍾之狀逺近知靖思灾厄併集僝軀良由姓名¶
猶挂於仕版惟有納禄庻幾延齡用仰凟於冕旒非¶
取求於帷盖所願者還笏垂車之舉寔在聲鍾給賻¶
之前倘&KR0572;天而賜俞則沒地而無憾臣區區血懇乞¶
降　聖㫖許臣守本官軀職致仕豈特保全其晩暮¶
誓將啣結於幽明¶
　　貼黄¶
臣辛亥忝柱史辛酉壬戍忝從班凡五乞休致堂案¶
可攷今犬馬之齒七十有八此係拜第六䟽&KR0002;不得¶
<pb:KR4d0340_SBCK_077-15b>¶
請遂為終身之恨欲望　聖㤙速賜矜&KR0098;(臣)藉席槀¶
侯命之至¶
　　辭免特除龍圖閣學士仍舊致仕奏狀(戊辰/六月)¶
右臣某六月初一日伏准尚書省劄備奏　御筆劉¶
某謝事先朝年德愈髙特除龍圖閣學士仍舊致仕¶
者伏以河圖六十五字昭昭乾坤符珍采興三百餘¶
年巍巍祖功宗德瞻兩朝之寳庋冠諸閣於崇霄必¶
歴近臣始加峻職如某者蚤參諸老酷信古書了無¶
小善一藝以應時需徒以片言隻字而竊士譽重以¶
先師德秀寕考藎臣及事穆陵每稱晚學起逐客簡知¶
<pb:KR4d0340_SBCK_077-16a>¶
於二聖由詞臣按武於六卿御詩送賀老之行畫史¶
圖巨源之去&KR0166;湖龍逺徙抱遺弓之悲暘谷鳥升獨¶
隔戴盆之望不圖英辟猶記陳人灑東壁之奎文超¶
西清之禁直喧傳新渥度越常&KR0212;臣叨榮巳廹於暮¶
年捧詔不知其嗚咽譬猶施履屐於刖者之足加冠¶
巾與浮屠之顛與其見誚於友朋自隳晚節就&KR0002;祈¶
哀於君父特寢誤㤙¶
　　申省狀¶
右某六月初一日恭准省劄備奉　御筆劉某謝事¶
先朝年德愈髙特除龍圖閣學士仍舊致仕者伏念¶
<pb:KR4d0340_SBCK_077-16b>¶
禁歴事三朝累遷八座一從去國乆已休官欣逢新¶
天子之御圖某作老農夫而沒世敢謂廟謨密勿宸¶
翰昭回新綸鼓動於風雷枯枿沾濡於雨露睠河圖¶
之峻職處雍從之&KR0043;儒顧臣何能惟帝時舉謂其乆¶
無献替幾於響絶而聲銷意其尚有典刑或者年髙¶
而德邵雖　&KR0012;逺貪承聖奬恐空踈未穆於師言欲¶
望朝廷特賜敷奏保全晚節寢免誤㤙白髮華顔尚¶
未了燈前之債赤文&KR0144;字詎敢窺奎璧之藏¶
　　再奏¶
臣某近具奏辭免特除龍圖閣學士仍舊致仕者㤙¶
<pb:KR4d0340_SBCK_077-17a>¶
命伏奉詔書不&KR0098;者伏以一辭而退下之義再命而¶
傴上之㤙蹐地&KR0377;忱箋天&KR0041;凟伏念臣某奮由任子¶
被遇先王賞李白之才名賜劉蕡之科第一時遭際¶
千載疎濶及夫氣竭而衰年運而徃既可武門之流¶
疏始覺身輕扶靈夀杖於朝不幾厚顔有唐殿薫絃¶
之奏無漢宫圑扇之悲&KR0166;湖上昇嘆終天之髯絶咸¶
池下照無一日之駿　敢謂朝廷清明之初猶記澗¶
阿槃寛之老玉音煥發奎畫昭囘嘉臣以保晩節之¶
難待臣以尊髙年之禮臣雖貪華峻恐連滿盈敢薦¶
敢陳知足之言冀亟寢惟行之令¶
<pb:KR4d0340_SBCK_077-17b>¶
　　薦林中書自代奏(特除焕學致仕日)¶
伏覩某官尋㣲之學逺有師承崇雅之文前無古作¶
先後迭掌二制體裁自成一家早被簡知中遭讒惎¶
其來也非有他援其去也乃作㣲文當五星之聚奎¶
獨一賢之遺野&KR0010;云暮矣士者惜之(臣)以南畝之老¶
農忝西清之學士惟隆古有九官相遜之事矧今甲¶
存三日舉代之文自視才學之不如欲望朝廷之改¶
授¶
　　薦陳禮部自代奏狀(龍學致仕日)¶
耄耋光隂已嘆桑榆之廹祖宗謨訓莫言奎畢之藏¶
<pb:KR4d0340_SBCK_077-18a>¶
敢薦賢才乞囘虗授(臣)伏見某官自游塲屋已擅¶
文章臣曩忝乗軺屢嘗推轂今惟此士可獨夫絲綸¶
每見其文欲自焚於筆硯閲人多以報國蔑然慕昔¶
賢不進以不休豈累疏自鳴而自止奮身不顧&KR0012;¶
忠&KR0060;比於歐陽携手共登内省不如於种放¶
<pb:KR4d0340_SBCK_077-18b>¶
¶
後村先生大全集卷之七十七¶
