# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.644431
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 90
#+PROPERTY: FILE SB04n0252-090後村先生大全集-卷第九十.
<pb:KR4d0340_SBCK_090-1a>¶
後村先生大全集卷之九十¶
　　記¶
　　　廣州重建清海軍雙門¶
清海軍門始葺於紹興丙子折公彦盾也改作於淳¶
祐甲辰方公大琮也南州土雜沙木無霜雪板幹不¶
力斷削尤疎城壁廬舍不乆輒&KR0549;公審其築基廣十¶
丈四尺深四丈四尺髙二丈三尺虚其東西二間為¶
雙門而樓其上者七間凡基皆甃以石覆以甎門之¶
柱八各三丈六尺旁柱三十有六凡柱皆易以堅木¶
闢两旁地為两翅環以翅樓前為頒春宣詔二亭用¶
<pb:KR4d0340_SBCK_090-1b>¶
木以株計者千五百石以條計者五萬甎无釘各十¶
萬&KR0069;萬石工六萬三千縻錢二萬若干緡明年某月¶
告成公大饗參佐賔客將吏其上饒吹轟空斗酒系¶
道觀者數萬皆曰輪奂美㢤公以余嘗護漕而攝閫¶
也乃授簡使者書之按作南門筆於經立臯門詠於¶
詩重其事也余行天下州無小必致美其譙巍巍統¶
府舊譙庫甚勿稱威重岌焉將壓尚莫顧省諉曰州¶
無貧無浪費也民勞勿重困也公既繕三城新屯樓¶
八十二所城西隅有亭曰南海勝觀公又亭扵東隅¶
曰番禺都㑹而是門之役最鉅視福全建安加壮麗¶
<pb:KR4d0340_SBCK_090-2a>¶
焉然福資浮屠建求科降泉仰賈胡惟公自用節縮¶
餘力不以蘄人南兵習勤苦多伎藝公拊而用之畚¶
者甓者斤者圬者皆兵也不以煩民可謂仁且智矣¶
自唐至本朝廣府常以富盛雄諸道後寖不如昔楊¶
公長孺清吏也嘗㑹州用&KR0010;闕數萬緡故前乎此者¶
或掩奪商賈或没入豪右或遣軍吏懋易以規嬴然¶
軍府卒不能富而覇政時出民夷之懼者衆矣公純¶
乎儒術前数者不一試所入租賦而已期年積鏹十¶
萬緡眀年如之又眀年亦如之為偹安三庫稍出其¶
錢與民通子本子錢不過六厘别儲之以偹他費余¶
<pb:KR4d0340_SBCK_090-2b>¶
請公曰公勝流不以心計名一旦能使枵然大州化¶
爲殷實荒陋改觀緩急有偹過前十数公逺甚豈有¶
法可傳哉公謝曰此陛下仁聖朝廷威徳也吾何力¶
之有直幸焉耳盖州貧非一端其大者曰調𤼵曰迎¶
送曰糴運之費曰契錢之去自吾至四封無警或小¶
警即定一也他人亟遷数易而吾四期不得代二也¶
詔書罷糴契錢還州三也子謂吾有他謬巧乎余聞¶
昔之稱南伯者必以清徳宋廣平其首也孔戣鄭權¶
抑其次焉公過扵苦淡服用質素貴爲方伯一室蕭¶
然夫清則費簡儉則財聚曰清儉者公之實踐曰幸¶
<pb:KR4d0340_SBCK_090-3a>¶
者公之謙志也至扵妙選而久任之陛下真仁聖哉¶
公蒲田人端平名諫臣嘗立柱下掌内史書命今待¶
制寳謨知廣州廣東經畧安撫使扵是績狀顯著天¶
子將趣公歸矣¶
　　　專壑堂¶
謙甫少所交皆海内長&KR0010;晚凋謝畧盡謙甫亦老頼¶
故人天台賈公力買田築室扵西山之下而請余記¶
其所謂專壑堂者曰吾生讀書扵是死埋骨扵是矣¶
余曰昔畏壘化庚桑而尸祝晉鄙薰陽子而善良賢¶
者所居仁遜興焉今吾子頋專是壑將置民物於度¶
<pb:KR4d0340_SBCK_090-3b>¶
外乎謙甫曰非也夫訏謨定命廟堂崇高之位賢者¶
專之決機料敵帷幄深嚴之地智者專之南北對壘¶
旗盖争奪之&KR0163;勇者專之上腴爽塏連亘相望埓國¶
之貲傾城之姝強有力者專之吾賢不如彼智勇不¶
如彼凡彼所專者吾不得而有吾所專者彼烏得而¶
渉吾地哉余曰功名時也窮逹命也吾子謂力不如¶
彼則然矣謂賢與智勇不如彼然乎哉謙甫又曰吾¶
名堂本半山豈惟半山獨樂之園取義亦然敢問半¶
山涑水非歟余曰士必能處然後能出能退然後能¶
進涑水之處也與邵子程子同逰其出也遂能　元¶
<pb:KR4d0340_SBCK_090-4a>¶
祐諸君子共國自始至終曷嘗獨樂乎半山之進也¶
與羣小共國其退也炙手之勢一寒翹材之客皆去¶
騎驢荒坡幅巾叢林牢落甚矣其踵門而來者　&KR0494;¶
日下御史獄黄州之遷官也嗟夫公亦可以悟矣伺¶
候光範者冝猜而信追随鍾阜者宜信而猜豈非專¶
之一念雖退老而未忘乎專門之學必陋專房之女¶
必娼專國之臣必恣壑雖美無以專為也謙甫　評¶
二公之亊深味老夫之言親鄰曲如天倫視樵牧如¶
賔友不與煬舍争竈席不以骯髒驚魚鳥桃峰即畏¶
壘也薪里即晉鄙也一壑即天下國家也今日不專¶
<pb:KR4d0340_SBCK_090-4b>¶
於此他日必不專扵彼矣謙甫名自遜宋氏¶
　　　御書撫州忠孝堂¶
郡舊有顔公祠前人紀詠詳矣王祥卧冰池在孝¶
寺距城五里許相傳奉其母避地於此寺即故宅自¶
晉至今未有表章之者提舉常平鄭侯逢辰既至懐¶
賢謁祠訪古得池有慨扵心更卜爽塏合而祀之且¶
請敕額於朝㑹侯改持憲節去撫之贑請益力都省¶
下之儀曹儀曹下之曹臣侯謂此依草附木希求封¶
爵者設非所以待忠臣孝子也必如常格是比干之¶
墓勿封而曹娥之江不廣也迺拜疏曰聖天子方舊¶
<pb:KR4d0340_SBCK_090-5a>¶
英斷修人紀盡力君親者顯擢得罪名教者永棄&KR0002;¶
真卿之忠祥之孝宜出聖㫁列在祀典矧今雲章奎¶
畫遍天下願以萬幾餘暇親灑祠扁以詔無窮疏奏¶
上御邇英以訪刑部尚書王公伯大侍御史鄭公宷¶
皆頓首乞如鄭侯所請翌日御書忠孝堂三大字以¶
賜昭囘之光下燭江國侯奉表馳馹以謝於是閟宫¶
落成廼属某記之按魯公仕昏闇之朝疎之擯之以¶
至迫之於險而不敢廢臣節司空奉猜虐之親飢之¶
寒之以至撻之流血而不敢失子道夫汚君伯夷之¶
所羞微子之所去&KR0071;母伯奇曾參之所難事而二公¶
<pb:KR4d0340_SBCK_090-5b>¶
所立如此雖古聖賢有不能加矣議者以魯公求容¶
於鬼質之相而不早退司空晚節仕晉為遺恨且貴¶
為尚書而全家食粥其徘徊不去豈有心扵富貴哉¶
將以狥國家之急立&KR0010;暮之節也&KR0002;夫慟哭魏王不¶
拜司馬昭與奮筆作勸進表冠名扵受禪碑者亦異¶
矣鄭侯居家有内行立朝能盡言典州奉使有風力¶
喜名節而尚教化是舉也昭九重勸懲之意𤼵千載¶
幽潛之光示萬世臣子之法可書也巳¶
　　　福建安撫司二準備差遣&KR0550;¶
準遣罷不常增西㕔以監牛田&KR0163;兼之自嘉定¶
<pb:KR4d0340_SBCK_090-6a>¶
某帥始復東𠫊自端平文忠真公始閩閫&KR0010;計係乎¶
鹺二属秩雖卑西主烹煎東主給售帥得自辟徐君¶
憲王君稼皆以才為安撫使尚書趙公羅致舊無&KR0492;¶
始度地於府治西北隅背郡圃廹馬廐尤庳隘公曰¶
圃可縮也廐可徙也致客而不能舘可乎哉乃捐庫¶
錢二百二十萬益以没官山木廢塞瓦石伻圖扵丙¶
午落成於丁未二&KR0492;規橅位置悉公指授稼俾余記¶
之今諸道使者之属皆稱雄盛帥非諸侯之長乎而¶
其属獨牢落&KR0550;寒如冰吏率鶉結率&KR0145;諸曹掾所¶
曩余參真公謀議熟知之時&KR0492;廢為潛火局假屋以¶
<pb:KR4d0340_SBCK_090-6b>¶
居機宜寓僧寺僅存一幹官直舍諉曰閑慢官爾¶
彼之所謂雄盛得意者嘗求其故矣賦訟繁而文書¶
多也予奪健而聽信專也盖智以繁而昏力以多而¶
分健之弊為薄專之弊為謟是数者固常情之所¶
而有識之所畏也閫幕則異是矣居常無事不幸¶
小調𤼵急符旁午吏卒並縁饜飫隅總依慿桀驁不¶
但賔主汲汲鮮歡郡邑皇皇奔命而更畨之舟¶
之民皆騷然失寕扵四封之内矣惟夫&KR0010;豐盗熄野¶
無桴鼓吾主人可以雅歌而緩帶吾儕可以長衣而¶
清談奈何不此之樂而彼之羡乎公忠定丞相嫡孫¶
<pb:KR4d0340_SBCK_090-7a>¶
治如忠定官自鬻鹺革去敷抑勦平海盗鯨浸不驚¶
以羡錢糴粟萬斛偹緩急祖孫相望為閩賢帥其待¶
士尤有禮昔有廢客館為庫厩者公今徙廐築館以¶
龍媒汗血之末得為緩而以樂毅劇卒之末至為急¶
公有合羣才康斯世之志矣惜其局扵方面也公名¶
必厚字立夫稼字無逸由東&KR0550;㱼秩　憲宇某由西¶
&KR0550;陞幹辦公事¶
　　　寕都縣新築城記¶
淳祐丙午余仕扵朝寕都縣尹夙君子與以書来曰¶
吾視事之翌日盗起廣昌犯池富贑卒未至賊鋒剽¶
<pb:KR4d0340_SBCK_090-7b>¶
甚衆欲潰去吾集吏民議戰守急調尉塞兵益以義¶
丁千人深入苦𢧐官軍乗之擒酋殱黨時四鄰震优¶
吾境獨全衆相賀吾曰未也土城卑惡盍改作乎率¶
僚佐選隅總畚新土杵實基周匝七百餘丈悉甓之¶
願記其事扵石余曰其小需丁未余去國君使兩至¶
責前諾余又曰其小需君余故人也豈扵不腆之文¶
有所靳哉顧多事以來以平冠築城受賞者多矣甫¶
平覆出朝築夕圯豈特二者難保其往哉施扵有政¶
亦然初令而晚繆始仁而終鄙矯强扵暫而頽放於¶
久者皆是也戊申君之使又至曰吾授代者無两月¶
<pb:KR4d0340_SBCK_090-8a>¶
記不可復需矣余然後知君之政果成城果堅而冦¶
果平也盖天下倐至之變常伏扵常情智慮之表&KR0494;¶
睦冦殘二浙近汀冦犯劍邵曰是中州内地素不防¶
慮爾若夫寕都為羣盗四達之途不能數&KR0010;安静前¶
日非無智者至君乃克有城獨何歟媮者忽禍變鄙¶
者惮勞費&KR0219;者方以無城為幸冦至有紀侯之去檀¶
公之走而已君眇然一儒生化刀劍為耰鋤革瓦鑠¶
為金湯有地百里而善用之如此使君事權重扵銅¶
墨之寄封域大於子男之邦其所就者有未可量者¶
是役也靡錢二萬二千緡有奇合諸臺郡邑士民之¶
<pb:KR4d0340_SBCK_090-8b>¶
力而成君之遺愛與是城相為不朽矣君嘗宰河源¶
勦冦寕民已著風績以經畧使荐詔减年勞至是首¶
摧盗鋒又先事代謀禽劇賊古八盧五僇渠魁貸脇¶
從桴鼓聲息則扵其間飾縣庠梅江書院各増其畬¶
夏旱先𤼵官廪而後勸分自郭達野置糶場五十三¶
所至秋止部使者尚書郎鄭公&KR1134;辰大匠吳公子良¶
俱以治行荐初朝家行廣昌賞加君一秩惟築城功¶
未報君建安人擢進士第¶
　　　饒州新城¶
番為州尤貧版曹洎諸使責逋吏卒日呼扵庭遇州¶
<pb:KR4d0340_SBCK_090-9a>¶
倉使受輸两王人各遣其僚按所入瓜分之以其餘¶
殘者𢌿州州遂乏絶二千石比以弗績去弄印滋乆¶
以鑄錢使者兼之淳祐丙午余自江表召對頓首上¶
前言列城單弱狀臣待罪臬事寄治于番城圯且盡¶
而譙樓扶以二木識者寒心宜繕金&KR2266;修守備以待¶
緩急㑹朝家多事議格不行明年詔擢著作&KR0048;兼右¶
司&KR0048;官新安程侯元鳯領州事侯至視城壁而嘆曰¶
保境衛民守臣職也城惡如此顧以州貧自諉可乎¶
昔之人有篳簬籃縷而造&KR0022;者有布衣帛冠而强國¶
者乃以一簡儉為治桑䕃未徙板幹並興属通守吏¶
<pb:KR4d0340_SBCK_090-9b>¶
景卿出納路分夏榮顯課工程木石&KR0069;磚予價夫匠¶
給傭兵校增廪厚犒勤拊說以忘勞不朞年而十二¶
里三千三百餘丈之城與樓門八㪷門貳悉復舊觀¶
其費一出於州上不以累農下不以煩民惟臬冶二¶
臺各助楮幣三千而已番人登髙望之端直如引繩¶
廻環如錯繡皆相告曰吾儕昔處風寒今在堂奥州¶
之守備固然侯之勤苦甚矣請記其事以告來者余¶
聞任城郭封疆之寄不患外有卒至之變而患内無¶
可恃之具使其果有可恃&KR0002;田單之於即墨臧質之¶
於盱眙杜慆之於泗皆以小國寡民而强敵環而攻¶
<pb:KR4d0340_SBCK_090-10a>¶
之終不能克否則郢可入厯可襲　譎取雖¶
雄都巨鎮不能以自存矣侯之此舉　當為¶
之職杜姦宄不肖之心異乎崇飾亭傳者其有勞於¶
國也夫其有徳於民也夫城始繕於嘉定乙亥至侯¶
改築僅三十餘年耳盖撲百㝷之木者蠧也潰千丈¶
之隄者蟻也先事豫備前人之忠也補罅葺漏後人¶
之責也况番城其南瀕江水齧之而無防稍　依山¶
樵木踐之而不禁城何恃而乆乎及其微而　易之¶
也至於大弊極壊而後圖之不得已也嗚呼此固侯¶
與番人所望於來者歟侯館殿名流省闥賢　出而¶
<pb:KR4d0340_SBCK_090-10b>¶
試郡績状昭著詔兼冶鑄之節將召侯¶
　　　城山三先生祠¶
由熈寕橋南行可二十里城山在焉望之紫翠崒&KR1635;¶
欲與壺公差肩其下平疇沃野清泉茂樹環而家者¶
千數百年之舊族當世之顯人不在東家在西隣也¶
其父兄隆儒而嚴于教其子弟者力學而攻于文立¶
聲名&KR0145;科級榜不絶書有貴爲柱史者魁多士者人¶
徒見其人物之極盛而未知其爲師友之餘澤此三¶
先生祠之所由作也初艾軒來水南學者空羣從之¶
而紅泉東井之學聞天下艾軒去網山嗣搆業網山¶
<pb:KR4d0340_SBCK_090-11a>¶
卒樂軒嗣焉里中前一輩及老艾之門者衆矣然數¶
十年間更相推譲卒以傍邑二士接艾單傳所謂公論¶
在人心者邪林侯肅翁受學樂軒下車首為學者言¶
三先生之學自南渡後周程中歇朱張未起以經行¶
倡東南使諸生㴠泳體踐知聖賢之心不在扵訓詁¶
者自艾軒始疑洛學不好文辭漢儒未達性命使諸¶
生融液通貫知科舉之外有理義之學者自網山樂¶
軒始盖網山論著酷似艾軒雖精識不能辨樂軒加¶
雄放焉其衛吾道闢異端甚嚴嘗銘某人云佛入中¶
原祭禮荒胡僧奏樂孤孑忙里人化之使網山樂軒¶
<pb:KR4d0340_SBCK_090-11b>¶
而用於世所立豈在艾軒下哉聴者悚然如覿三先¶
生之容侯復嘆曰吾昔講肄扵是㳺息扵是&KR0010;月幾¶
何泉石魚鳥厯厯可識靣先師已逺不可見矣則又¶
愾然有祠三先生之意山絶巔有精舍新祠在其左¶
俯瞰國清塘水光山色横陳乎前乃像衣&KR0227;乃集衿¶
佩以庚戌四月甲辰躬行祼薦之禮序飲而退命余¶
記之余惟在三之&KR0105;師居其一故侯芭白首太玄后¶
山瓣香曽氏所以敬接承嚴付受也昔網山之事艾¶
軒也死則腰絰忌則哭墓樂軒之事&KR0224;山也亦然至¶
侯則慨林陳之後微絶既祀樂軒於家廟又白尚書¶
<pb:KR4d0340_SBCK_090-12a>¶
併禁二墓採樵俾鄉校合祀焉&KR0010;特&KR0002;逺逰歸必墓¶
祭出䖏必命祝史以告及牧斯土復倡&KR0022;人嚴奉而¶
烝嘗之彼背師而從許行與諱稱京房門人者視侯¶
宜少媿矣余不識三先生而扵艾軒累世通家也扵¶
網山子綺伯童子師也扵侯友也侯為余言近世諸¶
儒流畧通體用余皆莫敢望樂軒侯嘗秉筆玉堂開¶
卷邇英貴近矣顧惓惓扵疇昔傳道授業解惑之匹¶
夫往往見扵羹牆豈非心悦而誠服者歟艾軒林氏¶
名光朝字謙之網山月魚林氏名亦之字學可横塘¶
樂軒陳氏初名某因讀詩采蘋有悟改名藻字元潔¶
<pb:KR4d0340_SBCK_090-12b>¶
艾軒固印證之矣侯名某與網山俱福清人樂軒由¶
長樂橋福清云噫以水南文物之懿守侯風化之善¶
前輩師友之賢設遇名筆必有以發楊蹈厲之者而¶
余纍然病眊筆墨不靈僅記&KR0010;月而已¶
　　　泉州重建忠獻堂¶
温陵太守尚書&KR0048;安陽韓侯識貽前史官劉某書曰¶
吾六世祖中令公以㬌徳丁未出牧是州眀年七月¶
而忠獻生扵郡齋至祥符辛亥君還泉州人曰中令¶
吾郡之父母也有去思忠獻吾侯之子也有大勲業¶
爲堂三間因謚名堂以借重是&KR0022;焉後爲俗子改易¶
<pb:KR4d0340_SBCK_090-13a>¶
乾道已丑梅溪王公始復舊扁今扁存而屋老且撲¶
矣忝拜&KR0550;之榮而隳肯堂之責吾為此懼迺以節縮¶
餘力撤而新之又曰吾之來以淳祐己酉秋距忠獻¶
始生甲子凡四周堂之成以庚戌夏距梅溪復扁八¶
十有二禩予雖衰疚其勉筆之也按甘棠之詩曰召¶
伯説者曰召伯不欲煩民廬扵逺野小棠之下思其¶
人敬其𣗳也閟宫之詩曰新廟奕奕説者曰閔公廟¶
也又曰周公皇祖其亦福汝説者曰慶孝孫之辭也¶
古之善政必有遺愛故家必有象賢以周召二公之¶
盛德而不能無待於虎之旬宣僖之修復然虎去康¶
<pb:KR4d0340_SBCK_090-13b>¶
公十世僖去周公十七世矣豈&KR0002;韓氏六世之近乎¶
逺野之廬閔公之廟敬之嚴之如此况中令凝香之¶
地忠獻懸弧之室乎侯剛亷無欲凝重有威軍府肅¶
然民靈信服盖景徳祥符淳祐治平之文獻淵源所¶
漸然也初侯家三世迭守相臺海内榮之自南北分¶
裂雖晝錦冠劍隔絶之可嘆然兹堂輪奂新美而未¶
巳韓氏之盛詎可量耶借余荒眊久精華竭所以美¶
皇祖而慶孝孫者有慚扵雅頌姑承命記實而巳¶
　　　邵武軍軍學貢士荘¶
閩無富士樵士尤屢舊有貢士荘薄甚士無以自資¶
<pb:KR4d0340_SBCK_090-14a>¶
而官之所以資之者又㣲盖有不能行者莆田方君¶
來教樵學節浮費去冗食&KR0010;餘㑹學廪之贏益以所¶
却茶湯錢得舊楮三萬二千買田七百餘秤積三&KR0010;¶
之入可得萬楮君曰舊荘待四方邑之士常不足吾¶
荘姑為學設由學而貢者&KR0010;卒十人人𫉬千楮足矣¶
自科舉法行續食禮廢道路扉&KR0752;皆士自齋勸駕之¶
吏不過草草宴設巵酒篇詩之外毫髪不任也是荘¶
之有無既非執事者之責故雖雄都鉅鎮臨之以逹¶
官顯人有可為之力而不暇舉此甚迂之議&KR0002;夫文¶
學&KR0122;號冷㕔一室之内螢雪之几苜蓿之盤微矣薄¶
<pb:KR4d0340_SBCK_090-14b>¶
矣廼能以其不足之飰與素所教育之英才剖而食¶
之使君稍進而受天子兵民之寄必固結必勤恤必¶
不肥於廐而殍於野也必不富其家而飢其師也又¶
進而居廟堂之上必不忍存我而不厚其蒼生也初¶
寓貴尚書杜公杲欲助田未果至是二子庶廡以三¶
千楮來助君名澄孫字蒙仲¶
　　　福州濬外河¶
古河繚城内外如人氣血周於一身&KR0010;久而淤忠¶
趙公嘗濬之甲子踰一周水道故存居人盖搭　屋¶
駕為高砌堙為平陸矣淳祐戊申待制陳公既　内¶
<pb:KR4d0340_SBCK_090-15a>¶
河脩撰趙公至而嘆曰胸腹雖通支節猶壅未也顧¶
内河&KR0138;六百丈而外河加二百餘丈役不可已民不¶
可勞廼白扵朝詢扵衆扵是寄公之尊貴者属　之¶
才敏者皆條利便来告公虚心以聽先是寺産滿百¶
錢者濬三尺産二百以下皆敷公下令産滿百者濬¶
二尺而已濬内河者半之負郭三邑寺産三百以下¶
餘十縣寺産六百以下者皆免敷遂畫界限度丈尺¶
總以十大寺而餘寺分𨽻焉近寺幕工逺寺助費¶
率以産滿百者助二工按籍給由下之十縣以僧督¶
僧吏拱手不得與寺尤逺而輸未至者先兑庫錢委¶
<pb:KR4d0340_SBCK_090-15b>¶
郡丞趙君時願率属林君叢桂節度推官徐君士亷¶
溢其役不徙木而信不施抶而勉起淳祐庚戌九月¶
乙亥十日而畢河深五里廣一丈用工四萬六千有¶
奇工給寳瓶楮三通不過敷楮十四萬而百年水道¶
唾手而復先是大寺苦役小寺不免敷而中寺殷實¶
者以賄吏免　強有力者以挾貴免公明不受欺公¶
不受私免敷者沾實惠應敷者無後言前之搭屋築¶
砌者凡百二十五家公不欲盡返侵地撤蔽通&KR0782;而¶
止又和户補助之蠲瀕河公私僦金一旬吏士之宣¶
　者賞犒有差竣事士民有乞濬銚爐橋支河者¶
<pb:KR4d0340_SBCK_090-16a>¶
　　忠定公昔為西南二湖今南湖半為筊池蓄泄¶
無所田失灌注民罹漂害公使未敷之寺分濬之計¶
支河六十六丈是役也達民氣順大政通潮汐行舟¶
棹其大者壮軍府之容增金湯之𫝑公之慮深且逺¶
矣世常患佛者不耕而食為吾民蠧余扵民但見佛¶
者為吾民之衛猝建一亊驟使萬人吾民晏然&KR0002;罔¶
聞知者皆淄流以身當之善為政者知其然必不窮¶
其力必不數易主首非曰能為吾福田利益也所以¶
厚吾民保障也公名希瀞自九卿以鈇龯出鎮重厚¶
持大體文武有威風惠利不可殫紀浚河特其一條¶
<pb:KR4d0340_SBCK_090-16b>¶
公以余&KR0494;聫事江左今占籍部内馳　授簡俾識顛¶
末昔者鄴令引渠溉田南陽太守通　均水其事初¶
未甚著而班馬之筆足以𤼵之余眊且衰扵公嘉績¶
不能贊述萬一尚庶幾實録云爾¶
　　　建陽縣增買賑糶倉田¶
初儲侯置倉積米三千五百石且買田六十餘石以¶
輔之其後倉廢米存者&KR0138;五支一田奪隷稿¶
修廢糴滿五千石返田于倉又増田五十餘石倉¶
田百畝餘石自儲侯及余始也憶余垂觧銅墨客¶
　　余曰令以三年為仕有不及三年者前後人意¶
<pb:KR4d0340_SBCK_090-17a>¶
見不必同子倉何恃而久乎余謝曰恃此心耳吾心¶
如禅家之燈後人必有傳此燈者姑待之余去縣印¶
凡數易至楊侯大雷倉田可五百餘石矣淳祐辛亥¶
余行役道溪上士民&KR0210;道曰前人增倉田率不能多¶
惟楊侯幾二百石今任侯捐三千緡所增過楊侯之¶
數昔未有也扵是高士江某世&KR0197;江三白者捐七百¶
餘緡增五十餘石繼之通舊田幾百石盛矣哉聞邇¶
年余大家多飛寄中産困敷抑爲倉之害捄之之策¶
不過官自覆覈産倉自增田而已産實則糴公田多¶
則糴小昔也&KR0010;糶五千今减千石矣他日田愈多糴¶
<pb:KR4d0340_SBCK_090-17b>¶
愈少奚飛寄敷抑之足&KR0104;哉由儲侯至余未三十年¶
倉壊而米羽化儲&KR0071;者之夫也由余至任侯又將三¶
十年倉與米無恙而田之増者七倍繼余者之賢也¶
若二侯盖其尤著者也侯蒞壮哉縣未嘗大聲疾呼¶
而強梗者柔服蠱壊者設飾臺府皆稱其治為七邑¶
之冠冕人言侯薰沐其身如玉雪凡米塩出入之嬴¶
他人以為實苞篚囊槖者侯皆舉而歸之扵倉如江¶
師施衣盂宋君割伏臘不私扵一身一家而公其惠¶
扵百里之人使令君皆二侯倉官皆如宋邑人皆¶
如江心心相傳燈燈不滅矣余行天下嘗謂建溪俗¶
<pb:KR4d0340_SBCK_090-18a>¶
尤近古余去官久每出其境城郭村落父老子弟必¶
幡華迎餞追随不置晚罹艱&KR0068;𦒿宿有齎粮行千里¶
相弔者以邑人之不忘余如此則其扵任侯冝何如¶
也余老誖為舊民記見大夫之美姑述其大㮣如此¶
其田之頃畝斛斗刻之碑隂侯名某四明人擢儒科¶
將進用扵朝矣¶
　　　陟思庵¶
浦城徐用晦𦵏其先夫人扵李原又葬其先君子於¶
馬鞍山詩曰死則同穴古也故孔氏合𦵏於防傳曰¶
魂氣無不之亦古也故三妃不從於蒼梧今二墓距¶
<pb:KR4d0340_SBCK_090-18b>¶
家不過三四里而鞍山尤近陟屺則鞍山旁繚陟岵¶
則李原下暇氣𫝑聫絡紫翠隠映鞍山差狹用晦庵¶
扵李原前後各五間虚其中三間以酌獻酢飲而止¶
客扵東西房焉墓坐壬丙向庵坐丑未向采詩人之¶
義扁曰陟思請余記之夫穴藏廟祀皆禮家所嚴然¶
子貢謂送𦵏之哀不如返虞之速廟重扵穴古之道¶
也由漢而後始有旁置萬家者大治塜舍周閣重門¶
者崇飾扵墓簡忽於廟雖學士大夫莫不然矣余為¶
用晦秉是筆良以世衰俗壊子職多闕有親存而孝¶
衰者况窀穸封崇之後霜露焄蒿之餘乎用晦于親¶
<pb:KR4d0340_SBCK_090-19a>¶
之存也能幹其蠱殁也能致其哀瞿瞿皇皇有求而¶
不得望而弗至之意是可録巳徐氏浦城之望中科¶
目登臺閣秉麾節者世不乏人用晦嗜學而好禮少¶
荐於鄉所以顯揚其親者固有待也用晦字也名灼¶
生於莆而後於建既於所後盡敬極孝而猶拳拳扵¶
所生&KR0010;時或千里携其拏來為壽古有秀孝之選非¶
斯人之流歟¶
後村先生大全集卷之九十終¶
<pb:KR4d0340_SBCK_090-19b>¶
