# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.935079
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 96
#+PROPERTY: FILE SB04n0252-096後村先生大全集-卷第九十六.
<pb:KR4d0340_SBCK_096-1a>¶
後村先生大全集卷之九十六¶
　序¶
　　王與義詩¶
天台王君公矩示余古律詩四十首長短句十首其¶
輕虚如飛燕之舞於掌上其縮歛如沐猴之戯於&KR0068;¶
端晉人評山濤用少少許勝人多多許殆為𤼵也前¶
軰有學詩如學仙之論竊意仙者必極天下之輕清¶
而後易於觧脱未有重濁而䏻仙也君之作庶乎輕¶
清矣然余聞之丹家冲漠自守專固不怠一旦嬰兒¶
成　門開足以不死矣此養内丹者之事癯於山澤¶
<pb:KR4d0340_SBCK_096-1b>¶
之仙也若夫大丹則異於是𫝊方訣必有師安爐竈¶
必有地致乆永必有貲又必脩三千功行以俟之及¶
其成也笙鶴幢節本不期而至王喬驂乘韓衆執轡¶
翺翔大清而朝於帝所此天仙也異乎前之癯於山¶
澤者矣余以其&KR0003;推之於詩凡夫家數擅名今古大¶
丹之成者也小家數各鳴𫠦長内丹之成者也君之¶
學不至於大家數不肯因序與勉之君名與義¶
　　　韓隐君詩¶
古人不及見後世之偶然比興風刺之作至列於&KR0052;¶
後人盡誦讀古人書而下語終不能髣髴風人之萬¶
<pb:KR4d0340_SBCK_096-2a>¶
一余竊惑焉或古詩出於情性𤼵必善今詩出於記¶
問愽而已自杜子美未免此病于是張籍王建軰稍¶
束起書帒剗去繁縟趍於切近世喜其簡便競起效¶
顰遂為晚唐體益下去古益逺豈非資書以為詩失¶
之腐捐書以為詩失之野歟懐安韓君斗袖其乃翁¶
詩一編越邑示余凡舂容者寂寥者皆合節奏如地¶
震日蝕詰鼠厭蝨諸篇其辞出入貫穿百家雖襲旧¶
体各有新意愽而不腐質而不野以今人詩較之盆¶
盎中罍洗也翁至死不下山亦未嘗出其藁余得之¶
驚喜坐客有曰趙章泉詩踰萬首韓仲止鞏仲至幾¶
<pb:KR4d0340_SBCK_096-2b>¶
半之至少者亦千首翁盡平生𫠦作纔五十章無乃¶
太簡乎余曰諸薌千斤皆浮惟況雖葉薄銖輕者亦¶
沉以其重也烏乎翁詩不翅足矣奚以多為聞翁窮¶
經攷古𫠦著非一書余將求而觀焉斗亦苦學筆力¶
與翁上下必能顯&KR0045;翁者翁名永字昭文¶
　　　林同孝詩¶
寒齋力辭聘召死於隐約子同合以表其阡旌其閭¶
為未足也行其書焉嗣其學焉同文摭載籍以來孝¶
於父母者事為一書詩具一意各二韻二十字積至¶
三百首起䆳古迄叔季亷恥明天理未嘗冺也自聖¶
<pb:KR4d0340_SBCK_096-3a>¶
賢至夷狄異𩔖並録見天性未嘗異也事陳而意新¶
辤約而義愽賢於煙雲月露之作逺矣始寒齋之事¶
寳章也視調胹禓襲之節以康其體躬&KR0163;圃井臼之¶
勞以裕其力人知寳章之勇於退而不知其退之有¶
以自樂也合同之事寒齋也亦然昔曾元養參巳不¶
如參之養晢石奮諸子恬淡稍不逮至孫而孝謹遂¶
衰今石塘之林奕世家法嗣守之不遂有古人𫠦難¶
能者惜其兄弟具未脫白修於家浮沉於閭里而巳¶
余常恨世儒率華過其實惟同華實相副其操行盖¶
漢孝亷之盛舉也詞藝亦唐進士之髙選也頃艮齋¶
<pb:KR4d0340_SBCK_096-3b>¶
謝公嘗彚孝史五十卷上之阜陵同此詩它日必與¶
謝公之史並行¶
　　　迂齋標註古文¶
彚衆家文為一編蕭統以前無是也統合先秦二漢¶
三國六朝之作為三十卷姚鉉專録唐文爾乃至百¶
卷卷帙益多文字益漓選粹之&KR0278;劣即統&KR0599;之&KR0278;劣¶
也　本朝文治雖盛諸老先生率崇性理卑藝文朱¶
主程而抑蘇吕氏文鑑去取多朱氏意水心葉氏又¶
謂洛學興而文字壊二論相反後學殆不知所適從¶
矣迂齋標注者一百六十有八篇千變萬態不主一¶
<pb:KR4d0340_SBCK_096-4a>¶
体有簡質者有葩麗者有高虚者有切實者有峻厲者¶
有㣲婉者也夫大匠誨䂓矩而不誨巧老将傳兵法¶
而不傳妙自昔學者病焉至迂齋則逐章逐句原其¶
意脉𤼵其秘藏與天下後世共之惟其學之愽心之¶
之平故𫠦采掇尊先秦而不陋漢唐尚歐曽而並取¶
伊洛矯諸儒相友之論萃歴代䏻言之作可以掃去¶
粹選而與文鑑並行矣迂齋樓氏名昉字暘叔以古¶
文倡莆東經指授成進士名者甚衆其高苐為帝者¶
師天下&KR0800;而迂齋已不及見今大漕寳謨匠監鄭公¶
次時亦當時升堂室者也旣刋標注十首卷貽書余¶
<pb:KR4d0340_SBCK_096-4b>¶
曰子莆人也非迂齋昔𫠦下榻設醴者乎其為我序¶
此書余曰謹受教¶
　　德興義田¶
一鄉一里之事合一鄉一里之力以任之古也使一¶
户任之非古也今夫一閧之市三家之聚必有詭扶¶
逃亡之賦縣大夫不䏻考覈無𫠦追呼必於户長乎¶
責役户有蕩産灾身之患而餘家無動容変色之撓¶
豈守望相𦔳之義乎中下户畏是&KR0229;以無産為幸或¶
飛寄使之盡然後已惟愿而弱智與力不䏻飛寄者¶
抑首受役江鄉諸邑皆然德興明卓君始按民産高¶
<pb:KR4d0340_SBCK_096-5a>¶
下各使出穀名曰義庄募人充户長三十七都之人¶
賢者相勸勉富者先倡率奉明府令莫敢有違其美¶
秀而文者争奮筆以紀録焉初　淳熈間蜀人李文¶
昭爲宰實教民爲義役邑人徳之廟食至今卓君又¶
佐代&KR0229;之意創立是庄異時家家飛寄是&KR0229;也中下¶
户各自實其産一利也革一差之弊募樂充之人二¶
利也合衆力爲之惠而不費三利也自李至卓甲子¶
踰一周矣治辨之材多循良之迹少盖先後得二賢¶
令而後害始去書之以待傳循吏者君名得慶莆田¶
人¶
<pb:KR4d0340_SBCK_096-5b>¶
　　　送卓漁之羅浮¶
國家憂顧在西北功名機㑹在西北天下士不㳺廣¶
陵謁陳登適荆依劉表則入蜀客嚴武是二三公有¶
事權𫝑力呼吸間䏻使人不貧不賤杖策而往贏糧¶
而&KR0025;冝也&KR0002;嶺嶠偏逺無進取蹊徑世以爲霧潦炎¶
熱之地士或南轅親友諫止不可止則握手鄭重以¶
尊生爲足不相知者至有息隂止渇之疑余弟處和¶
作牧于惠謀同載之士余曰愛弟者莫若兄余既老¶
病不能偕卓君怡甫余友也學醇行潔忠信直諒客¶
&KR0002;人於郡齋日接談論主人者可以寡過矣弟以兄¶
<pb:KR4d0340_SBCK_096-6a>¶
言為然具書幣以請怡甫往反辞甚力余曰恵在廣¶
左未為深入蘇唐二公遺績在焉羅浮山豐湖之勝¶
甲東南余&KR0494;使奥更再寒暑幸免黄茆之沴亦無薏¶
苡之謗是在人而已元城公有止酒之戒田承君有¶
在京師病傷寒之喻苟伐天和雖在中州而病不必¶
南州能病人也前人有夷齊不易心之論苟萌得心¶
雖飲廉泉而濁不必貪泉能汚人也怡甫昔與故閩¶
清鄭明府周旋尤乆今明府之子將參余弟軍事竊¶
意明甫之念其子無以異於余之念弟也怡甫既善¶
其父兄於其子&KR0002;弟安能恝然乎怡甫乃束書問余¶
<pb:KR4d0340_SBCK_096-6b>¶
余家人與里人皆賀余弟䏻致此士它日賔主來歸¶
余固衰憊尚䏻携斗酒&KR0510;肩出里門一相勞苦¶
　　　山名别集¶
始余請南塘選仲白詩南塘更以屬余苦辤不𫉬南¶
塘詩評素嚴而余尤縛律每去取一篇常三往返然¶
後定有全篇皆善而為一字半句𫠦累者皆不録故¶
集止百篇後年餘見南塘持論速山林枯槁者之言¶
必極文章之用而後己未幾竹溪果被遇明主給尚¶
方筆札遂入翰林侍緝熈傍無寸援直提一筆大則¶
鼓雷風扵天上小亦随物賦形膏馥𫠦沾華采𫠦被¶
<pb:KR4d0340_SBCK_096-7a>¶
士争傳冩家藏而人誦之子泳彚其藳以示余自昔¶
文人鮮不以壯老為銳惰江文通晚有景純索筆景¶
陽取錦之夢余謂非二景果有靈也乃文通氣索才¶
盡之兆尔竹溪所編視前二編且数倍老氣盛於壮¶
近製髙于舊其筆錦乃天授豈資扵人㢤夫學以積¶
勤而成文以精思而工有五十而學易九十而𫝊書¶
者有十年成一賦者有懸千金募人増損一字者猶¶
貿然居之多者貨良猶染然漬之乆者色深彼束書¶
閣上棄檠牆角尚忘故讀安有新意惟竹溪已顯融¶
尢刻厲聚古今菁英窮翰墨変態書不虞禇吟不韋¶
<pb:KR4d0340_SBCK_096-7b>¶
柳文不昌黎艾軒不止也故其旃厦之文精粹典冊¶
之文華潤金石之文古雅義理之文&KR0192;訒達生則蒙¶
言談空則無盡藏妙巧于質素寓髙逺于切　冝乎¶
備衆体而為作者之宗殿諸老而提斯文之印者也¶
昔與竹溪相斯此事余老耗亡遂盡竹溪願力不退¶
轉筆力益怒長余仰視之如凍蛩之和韶鈞跛鼈之¶
追驥騄矣初鄭丞相以　御槧徴竹溪文終不肯獻¶
一字玉音嘉㢡及與史宅之同掾公府史方以括田¶
媒大物用情趨附竹溪獨靣折不少恕遂拂衣去余¶
亡友黄元輔諫疏云編修官林某以忤宅之謫守嗚¶
<pb:KR4d0340_SBCK_096-8a>¶
呼元輔端人也其論竹溪出䖏稍寛惟余&KR0350;律如故¶
又二十年余益衰老從時願求伸白遺藁熟復喟然¶
而嘆曰天乎余之有罪也盖國風騷選不主一體至¶
沈謝始拘平仄詩之変詩之衰也仲白之志常&KR0082;歸¶
齊梁而返建安黄初蛻晚唐而追開元大歴於古体¶
寓其髙逺於大篇𤼵其精愽於短韋穷其要𦕈雪夜¶
感興等作咄咄逼子昻太白顧專取律体而使仲白¶
之高逺者精愽者皆不行於世𫠦謂要𦕈者又多以¶
小疵遺落天乎余之有罪也廼雜&KR0145;百篇爲别集以¶
志余過凡仲白集外之棄余皆它人卷中之警䇿也¶
<pb:KR4d0340_SBCK_096-8b>¶
&KR0004;選余年三十三再選六十八矣時願字志仁以甲¶
科郎教胄子出倅福泉云¶
　　　慶元縣鄉飲酒¶
宝祐癸丑日南至慶元縣尹羅君澄源行鄉飲酒于¶
縣齋鄉大夫士庻會者三百餘人九十者二人八十¶
者六人七十六十者二十人餘序長幼有差主賓僎¶
介酬獻如儀工歌笙磬作止叶雅&KR0026;者興起咸曰剏¶
邑一甲子矣是禮也惟舊尹趙尚書汝述一本行今¶
將五十年始再見則曰尹以賓友遇我有一善得不¶
往苦之乎民則曰尹以礼遜廸我有一不善得無梗¶
<pb:KR4d0340_SBCK_096-9a>¶
其化乎盖武城單父逺矣善乎宻令之言曰以禮教¶
汝必無怨𢙣以律治汝小者可論大者可殺也君亦¶
欲先教其民而後施政刑焉賢矣哉或曰今之吏其¶
不合於古者多矣古之禮其僅存於今者少矣上之¶
賦役下之冠婚䘮𥙊不能皆古獨鄉飲往往行於郡¶
國毋乃近於迂者余曰古人於礼之不幸而巳失者¶
猶能求之於野今人扵禮之幸而僅存者乃不能求¶
之扵書充君之志冠婚䘮祭皆可以稍復古豈惟鄉¶
飲㢤君温陵人頃余與其先大君子諱知古同受學¶
西山同宰邑建溪老矣聞君䏻似其父喜而筆之¶
<pb:KR4d0340_SBCK_096-9b>¶
　　　送葉大明(日者)¶
余晚擯於時&KR0018;謗甚醜狥名矜衒者見其衰颯𩔖踈¶
之時嚮背者知其不復用或訕侮而蹈籍焉晨起門¶
有剥啄出迎則建安葉君大明也袖一卷書為余談¶
命曰君知𫠦以退閑乎孛為之也將以十月出矣孛¶
出而木星入且為君福敢賀余愀然曰&KR0494;余去國其¶
罪嘗著於時賢清議之𫠦云云謂余𫉬戾於時賢則¶
有之未嘗獲戾於孛也古之君子遭謗則自修聞過¶
則内訟余且不敢以時賢之用舍為忻戚安敢以孛¶
木之出入受吊賀乎况人之嗜好各有不同衆慕進¶
<pb:KR4d0340_SBCK_096-10a>¶
為余慕退閑休不耐劳性復喜佚得於天者然也憶¶
在列時身兼數職朔𥙊則以亞卿初献跪拜無数&KR0120;¶
夜分行事盡五鼓受胙退明禋則傴僂却歩導¶
上行黄道雖甚親近亦甚兢懼侍立則&KR0058;明夾香案¶
二府奏事諌官御史上殿輪對朝辞班絶又升殿立¶
俟駕興廼趍出余時已六十五頭目眩暈腰脚頑痺常¶
恐顚仆於宗廟朝廷之上而尤窘者衰暮荒落旃厦¶
顧問奉對空踈遇院吏以詞頭至含毫搔首思索一¶
字如汲眢井當此之際念&KR0082;掛冠還笏為一不識字¶
老農而不可得今蒙寛㤙放歸田里睡至日高天五¶
<pb:KR4d0340_SBCK_096-10b>¶
坐茂樹臨釣磯或抵暮忘返而又束書不&KR0026;焚筆硯¶
不為文度人間至閑至佚無出余者視回之且拜且¶
立且俻顧門而費思索其得失乘除何如㦲夫前之¶
使余進為者木之屬也君𫠦謂福余𫠦謂災也後之¶
使余退閑者孛之屬也君𫠦為災余𫠦謂福也昔韓¶
子推日辰歎斗牛之不神惟箕&KR0619;&KR0045;而不巳韓子之¶
尤箕猶葉君之尤孛也余謂箕雖䏻起韓子之謗亦¶
能&KR0045;韓子之善斗牛有神不过為韓子服車箱挹酒¶
&KR0308;而已二者将安擇乎孛乎孛乎徐行無疾相余退¶
閑舍勞就佚願言挩留共保終&KR0123;詎敢淺心幸君之¶
<pb:KR4d0340_SBCK_096-11a>¶
出葉君名應祥將游桐城書以為贈¶
　　　呉歸父詩¶
頃余為大蓬玉山呉君垚携先君與其先大君子書¶
稱其詩律清新求余着語余見先君之書矣未見君¶
家集也就求之君行李無夲後四年余屏居田舍君¶
槖一卷示余讀之累日古体淡泊簡逺有陶阮遺意¶
律体切近帖妥唐家數中名作也其書髙者造極深¶
者入微一洗詩人寒飢呻吟之態然盡&KR0195;惟二十七¶
首壵泣曰先人名周字歸父擢乙丑第為松陽主簿¶
卒官下年三十有六遺藁散亡垚長而訪求止尔余¶
<pb:KR4d0340_SBCK_096-11b>¶
頃見唐任藩集纔十詩然字字精鍊歸父二十七首¶
少乎哉歸父與章泉趙公澗泉韓公同里閒接議論¶
人物髙勝無詩猶傳况其詩之可傳歟¶
　　　林同詩¶
余嘗患近人之作多俗間淺近之言少事外高逺之¶
趣達者酣豢寵利窮者梦想功名情見乎詞千人一¶
律惟寒齋父子不然子真㓜于程文尤工然性純孝¶
寒齋嘗病左右侍湯液至不忍入州應舉嘗赴胄試¶
自里抵京得詩一卷十之九皆思親之言年未四十¶
慨然罷舉志尤潔非躬耕不食植梅百株日哦其下¶
<pb:KR4d0340_SBCK_096-12a>¶
鈔新舊藳示余一字一句墮落世綱獨于古今所謂¶
仁人志士忠臣孝子每致其惓惓昔韓子評歐陽詹¶
讀其書知其于慈孝最隆答李翊云仁義之人其言¶
藹如也以子真所作攷之信然子真素多病宝章公¶
𦵏福勝距石塘十五里余嘗偕往涉溪陟巘野風栗¶
烈余時已六十一坐涼輿無繖扇往還皆然子真暖¶
簥垂帷不敢出也今又九年聞子真尚怯寒惡風終¶
&KR0010;不越戸限余垂七十亦卧非復前日之後村翁矣¶
嗟夫造物之所甚靳者富貴也功名也余與子真既¶
已割棄此念至于筆以老而嚴吟以窮而工是區區¶
<pb:KR4d0340_SBCK_096-12b>¶
者忍不予𢌿㢤春益暖病益愈當招子真過我共究¶
其論子真林氏名同或問子真可方何人余曰先朝¶
魏野與其子閑俱入隐逸傳俱有詩名甚矣哉寒齋¶
之似野子真之似閑也¶
　　　刻楮集¶
吾家季子刻楮集僅二百首然皆超詣短章稀句賢¶
於他人鉅篇累韻其尤髙者如岐山鳳曠代一鳴不¶
常聞也&KR0278;鉢曇花浩刼一開不數見也可謂有雅人¶
之高致極詩家之能事矣初余由放翁入後喜誠齋¶
又兼取東都南渡江西諸老上及于唐人大小家数¶
<pb:KR4d0340_SBCK_096-13a>¶
手鈔口誦季嗜好與余同小囱殘烛講之二十餘年¶
余坐馳騖妨書課應酬奪&KR0002;思𫠦作徒十倍於季往¶
往多而不能精駁而不能醇豈非余之力分季之功¶
　專優劣所由判歟愛季者皆惜其未脱白夫士以¶
不降志辱身為难馬文淵白首逺征病卧壷頭願為¶
少逰乘欵叚下澤出入郷里而不可得何次道旣貴¶
勸幼道仕荅曰吾弟五之名何减驃&KR0016;余之仕功名¶
未及文淵官職未及次道萬一而一生蹈患难叢謗¶
毁愧初心而辱先訓多矣季雖家遯其植力髙氣宇¶
全有徳有言自傳於後漢人𫠦謂家之&KR0575;寳囯之英¶
<pb:KR4d0340_SBCK_096-13b>¶
俊也惜其不生於興廉㪯孝之世羔雁靡至猿寉與¶
㳺尔訂其人品則少㳺幼道之流也豈以外物動其¶
浩然㢤余𫠦存者止余宝祐甲寅他日新集出當為¶
後序季名克永字子修¶
　　　竹溪集¶
始余見竹溪詩而爱之既而又見其未第時𫠦論著¶
二巨編煆煉攻苦而音莭諧鬯還幅寛余而經緯麗¶
宻歎曰此非場屋　荒如此此又世𫠦未知者因附見¶
於集序焉竹溪林氏名某字肅翁¶
　　　徐先軰集¶
<pb:KR4d0340_SBCK_096-14a>¶
世謂推故事參駢語起於唐不知自西京鄒揚軰已¶
然至唐尤甚爾及韓栁出而後天下知有古文然韓¶
柳䏻変文字之体製而不䏻変科舉之程度上以此¶
&KR0145;下以此應雖賢豪之士不䏻自㧞呉子華韓致光¶
之倫是也友人徐君端衡出其十一世祖唐正字光¶
夤文集又纂輯公遺事及年譜以示余按刘山甫誌¶
墓詩賦外有著書二十卷　𨹧集十卷南渡&KR0004;公族¶
孫著作左郎師仁作集序有雅道機要一卷得於蔡¶
君謨家者今皆不傳所傳者律賦及探龍集各五卷¶
詩八卷而已夫士不幸而不遇于當時𫠦賴以自見¶
<pb:KR4d0340_SBCK_096-14b>¶
於後世者書爾而公所著他書皆羽化惟詩賦與儷¶
語僅存豈不重可歎歟然其僅存者已足與子華致¶
光並驅矣唐人尤重公賦目爲錦銹堆日本諸國至¶
以金書人生幾阿御溝水斬蛇劒等篇于屏障初策¶
名過汴朱温&KR0082;辟公諷使改秦皇漢武不死何歸之¶
語公不改而去或者乃謂公再試于汴以此賦魁多¶
士按公元年乾寕登第越四年歸閩又十年温始篡¶
唐未簒汴無放榜之事旣歸公無至汴之理或者之¶
言謬矣張丞相齊賢記公醉犯温諱憂不測作㳺大¶
梁賦以献温大喜字酬一縑使軍士皆誦之當時卿¶
<pb:KR4d0340_SBCK_096-15a>¶
相多由汴以進公獨舍汴而歸蕭然於草堂之下釣¶
磯之上以終其身始不改賦者不樂客兎園也去而¶
献賦者詭辞也脫虎口也否則斃温手矣集中惟一¶
眼胡奴之作削而不&KR0145;其𢙣梁如此方唐之亡也士¶
大夫貴顯而全莭者惟司空表聖韓致光二公阨窮¶
而自守者惟公與羅隱隱依錢氏公依王氏猶子羙¶
客劍南之意也公昔交長安貴人甚多晚惟與二公¶
及隠有倡酬致光後避地入閩隠近在浙表聖逺居¶
西華而公惓惓不忘其忠唐如此鳴呼亡唐者豈朱¶
三之罪哉盖崔氏柳氏楊氏皆唐大族累世卿相而¶
<pb:KR4d0340_SBCK_096-15b>¶
緇&KR0048;挾温刼天子遷洛璨為賣國牙&KR0048;渉手根傳國¶
寳援温表聖致光皆疎逺乃高蹈而去不踐二姓之¶
廷難也公與羅生一前進士一布衣朝不坐宴不與¶
而老死不在受禅碑中又難也前軰止呼公為徐先¶
軰徐正字而王氏辟奏官職並不稱得其實矣端衡¶
以詞藝薦於郷庻幾無忝爾祖者¶
　　　送謝旿¶
余少嗜章句格卑調下故不能高既老遂廢不為然¶
江湖社友猶以疇昔虗名相推譲雖屏居田里載贄¶
而來者常堆案盈几不䏻遍門一日建士謝君䄂二¶
<pb:KR4d0340_SBCK_096-16a>¶
編過其間有韻者切近而簡逺可企任藩項斯無韻¶
者幽深而峻㓗&KR0082;與孫樵陸亀䝉相上下因嘆君以¶
如此之才而世乃未有知者余獨知之頋閑退無氣¶
力不足為人軒䡖盖詩至唐尢盛人主以此㧞士得¶
戴叔倫韓翃之流焉主司以此取士得錢起徐凝之¶
流焉藩鎮以此&KR0145;士得李商隱羊士諤之流焉迨至¶
唐衰錢鏐王審知父子猶能收羅𨼆徐寅於幕府本¶
朝文治過唐逺甚經義詞賦之士悉尊寵用事¶
詩人遇合者少卿外而強大諸侯窮貴極冨致士滿¶
門𩔖多抵掌談功名飛筆作牋記者朱嘗容一詩人¶
<pb:KR4d0340_SBCK_096-16b>¶
也君為一世𫠦不好之學挾背時難售之貨僕飢驢¶
瘦道之云逺夜闌酒盡相對太息夫窮達有命特未¶
可料君志氣甚壮歲年未暮安知異日不和薫風之¶
琴而絃清廟之瑟乎君名旿字照鄰¶
　　　送葉童子¶
古人三年通一經是九經㡬費三十年也&KR0002;是其難乎¶
非誦其詞之難通其義之難通義而又䏻托之辭者¶
尤難潮士葉龍瑞之子南六歲應童科果中之不但¶
一遇目即成誦其下筆屬文若老于場屋然𫠦謂難¶
而又難者也童子皆退下風矣自昔蚤慧而有終譽¶
<pb:KR4d0340_SBCK_096-17a>¶
者黄香李泌不一二数終軍刘晏皆有可恨　本朝¶
惟晏元献楊文光巋然為名臣如蔡伯晞周孟陽軰¶
碌碌無傳豈耄而荒者聦明不及前乎童而習者口¶
耳不足恃乎抑事業志莭有在於記誦文藝之外乎¶
潮雖南州自趙德呉子野已䏻自附於韓蘇姓名在¶
文字之籙耆舊之傳今文風㡬侔於江浙閩蜀而君¶
父子出焉道莆訪余田舎余曰君將何之父曰兒挑¶
試後省寘之上等者紫&KR0340;主人訥齋也子曰生我教¶
我者父也成我者訥齋也訥齋相矣吾將光範門而¶
候謁焉余曰繇下土而觀上國之光譽髦之選也起¶
<pb:KR4d0340_SBCK_096-17b>¶
匹夫而見知天子之宰曠世之遇也吾子行矣¶
後村先生集大全卷之九十六¶
