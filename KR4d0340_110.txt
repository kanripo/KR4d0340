# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:51.615386
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 110
#+PROPERTY: FILE SB04n0252-110後村先生大全集-卷第一百一十.
<pb:KR4d0340_SBCK_110-1a>¶
後村先生大全集卷之一百一十¶
　題跋¶
　　　聴蛙方氏墨蹟七軸¶
張公不以詞翰名然行草故自豪邁所謂學士老兄¶
者何人歟下云&KR0018;大才名必是与王元之軰人(張文)¶
(定公齊賢帖)¶
楊公帖乃已貴㫫時所作片&KR0083;小字極謹楷茯苓呵¶
子皆易得之薬荅蕳有珍荷之語前軰謙厚如此許¶
帥不知是何人所謂壹丸者不知是何薬而能起重¶
病也坡公帖十八字耳居然韻勝(楊文公蘇文忠/公小簡)¶
<pb:KR4d0340_SBCK_110-1b>¶
山谷二帖當是自黔南北歸所作故有伯氏道次戎¶
州人回之語(山谷帖)¶
與發句帖尚易得惟跋李邕帖小宇行書者可寳玩¶
(米帖)¶
居中諱宫小金紫公之季子仕止於南昌宰然與陳¶
了翁江民表厚善可以知其人矣元城帖未知與何¶
人有邑事清簡之語豈在南昌時所得乎二公寸紙¶
隻字它人尚知寳帖方氏子孫其永襲之(了翁元城/帖)¶
梅聖俞謂郭功甫有太白之才今&KR0026;其自書五言只¶
如此恐去太白尚逺然方氏藏之百餘年竊意同時¶
<pb:KR4d0340_SBCK_110-2a>¶
　思亭者非一人惜不得盡&KR0026;以驗工拙¶
坡公二帖皆與南圭使君者萬卷楼舊物也鳥虖主¶
人為吾寳之¶
　　　三處士贈答¶
　　　網山¶
古之學者必尊師子夏以不称師受曾子之責許行¶
以背師為孟氏所貶竹溪中書君之學受於楽軒楽¶
軒受於網山二師皆老死布衣竹溪在三之念愈篤¶
其𠕅入為詞臣也年勞當遷元士乞以此一階回授¶
師友師網山楽軒也友齋寒也詔下其事議者以為¶
<pb:KR4d0340_SBCK_110-2b>¶
旌異遺逸朝家盛舉也宜報可回貤之請宜勿聴竹¶
溪頓首言與例易啓真情難察他日源源而來者將¶
以某為口寔矣大臣以聞上忻然如竹溪&KR0004;奏贈二¶
師&KR0004;品官堂帖采網山賛書語號曰文介先生&KR0004;網¶
山接艾軒嫡𫝊聞晦庵緒言其詩文古雅節行高潔¶
師趙忠定公舉遺逸不就謂之文介寔副其名矣昔¶
荆公患士風不羙坡公有今之君子争半年磨勘之¶
戯竹溪此舉彼争磨勘者聞之可以愧矣¶
　　　楽軒¶
前軰言事師之謹者惟石介李洞於孫明復坐則立¶
<pb:KR4d0340_SBCK_110-3a>¶
昇降拜則扶游酢侍程伊川雪深三尺而不敢退此¶
謂事其生爾竹溪之於楽軒也以其無後則祀之家¶
廟焉&KR0010;時則𥙊於墓焉入白尚書下郡邑禁二墓之¶
樵採焉師死而事之如生有前軰所難者上既可竹¶
溪回貤之請堂帖采楽軒賛書中趣尚高逺之語號¶
曰文逺先生讀其書尚論其人無愧於此名矣昔叔¶
孫之弟子半山之門人皆尊其師為聖蓋漢廷方用¶
嗣稷君制禮崇&KR0026;方以新經字説造士其尊之也有¶
所為也若竹溪師友乃窮書生老選人其宰木已拱¶
非有權位可軒輊氣力可荣辱入者而竹溪懐向來¶
<pb:KR4d0340_SBCK_110-3b>¶
一瓣惓惓如此豈有所為而為之哉¶
　　　寒齋¶
三先生褒論既下或問余曰竹溪事楽軒如父事網¶
山如玉父師弟子情義得矣寒齋&KR0138;長竹溪四&KR0010;於¶
網山楽軒若為班乎余曰韓子不云乎其聞道先乎¶
吾吾從而師之昔陳了翁早貴楊亀山年六十猶為¶
比較務然了翁稱亀山必曰中立先生竹溪之於寒¶
齋亦然上以寒齋嘗力辭改秩給札特賜陞朝或又¶
問曰寒齋何以謂之文隐也余曰六記百詩至文也¶
不隠山林而隐市㕓大隐也故䝉齋𡊮尚書見其書¶
<pb:KR4d0340_SBCK_110-4a>¶
驚喜謂得慈湖潔齋心𫝊之妙㫖杜游兩丞相聞其¶
凮啓擬待以泉章漫塘起隐之故事盖曰隠者乃公¶
朝之紀寔曰文者非寒齋之求𩔰¶
　　　朱文公帖¶
&KR0494;余宰建谿三年見文公遺墨多矣轍能辨其¶
亦能知其交㳺往還人為誰自谿上歸踰三紀　此¶
二帖與子礼六七兄者行草尤妙其為真蹟無疑但¶
恍然不紀子禮姓名疑是五夫諸劉偶&KR0636;江山長祝¶
君相訪其祖姑丈父母也亟以問之祝亦不記所云¶
折簡言永之於文公集有誄子礼文始知子礼乃草¶
<pb:KR4d0340_SBCK_110-4b>¶
堂先生之子文公矣夫人之同産也團兄弟求時官¶
書而文公乃慮鄉曲見疑而不果作又&KR0134;子礼避嫌¶
其居鄉謹重如此學者所當法也帖中云子厚者黄¶
氏名銖工古體詩文公序其集計議陳君得此帖以¶
示余借&KR0026;絫日書其後而歸之¶
　　　李巖孫詩卷¶
李氏自樵川通守為鄊先生及門著籙牒者多名士¶
至亭山尤為郷評所推今為太史氏掌南宫牋奏其¶
子若猶子名某孫某或踵世科或偕計吏往往有¶
声埸屋一日巖孫者示余詩一卷乃舍黄䇿捷¶
<pb:KR4d0340_SBCK_110-5a>¶
為山林幽子江湖㳺客之語余告之曰汝伯文章¶
宿老也奈何厭家雞而問外人乎君復余曰昔謝公¶
問王子敬君書何如君家尊子敬曰故自不同公曰¶
外論不爾子敬曰外人那得知然則余固不足以知¶
君矣妬書此紙以代還贄¶
　　　刁通判詩卷¶
歐陽公自言少時未有一人見知惟内翰刁公開端¶
誘導至於有成而後止其後㳺於諸公雖有知者莫¶
之先也盖杜苑韓富援歐扵知名之後内翰識歐於¶
未知名之時非具眼不能爾藏春公内翰子也底法¶
<pb:KR4d0340_SBCK_110-5b>¶
父所交皆名公卿歐公稱其四紀擅名美其&KR0010;晚解¶
纓盖刁氏之源流逺矣文獻相𫝊至清漳通守復以¶
詩鳴余嘗評本朝詩崑體過於雕&KR0355;去情性寖逺至¶
歐梅始以開拓変拘狹平澹易纎巧子曰辭逹而已¶
矣豈必撏撦義山入杜乎通守所作近情切理者有¶
王黄川邵康節之風意所欲言辭必足以發之監郡¶
以後諸篇條鬯而不&KR0350;律放縱而不踰矩真老筆也¶
通守以棗本示余輙題其後¶
　　　蘇才翁二帖¶
才翁兄弟皆以書名然&KR0073;陵尤重才翁而抑子美今¶
<pb:KR4d0340_SBCK_110-6a>¶
觀才翁帖自&KR0018;得二王意謂子美有懐素風爾乃知¶
&KR0073;陵聖鍳之為&KR0192;論才翁使閩與君謨同時今使者¶
碧栖陳公既浚才翁八井封植君謨道旁松不幸遭¶
斧斤者栽&KR0024;之訪求兩賢遺墨刻之雪&KR0026;之上惟才¶
翁書尤難得此二帖皆莆人墨林方氏所蔵碧栖以¶
滄浪三帖易之去蘇蔡逺矣而公懐賢尚友存古詔¶
後之意如此豈特翰墨風流與兩賢神交於二百餘¶
年之前哉¶
　　　林子彬詩¶
玉融林君子彬示詩七十篇其言曰吾藏之以待後¶
<pb:KR4d0340_SBCK_110-6b>¶
子雲然其人不可待今江湖間多以此事推君試為¶
吾評之余耄惛未暇細&KR0026;君貽牋督過余既愧謝徐¶
味其詩果多警句古體若發興高逺然有子昻太白¶
朱文公数十篇在前便覺難追扳律體若造語尖新¶
然視晚唐四灵猶恨欠追&KR0355;而君自謂可以見古人¶
矣又曰可以藉口白先君矣自許如此使余道何物¶
語昔尹生從列子斈御風之術数月不省又十反而¶
十不告懟而辭去而復至列子曰昔吾師老商氏友¶
伯高子三年始得夫子一盻五年始一觧顔而笑七¶
年始一引吾並席而坐九年而後心疑形釋骨肉都¶
<pb:KR4d0340_SBCK_110-7a>¶
融形之所𠋣足之所履随風東西不知風乗我耶我¶
乗風乎余謂豈真乗風哉去重濁而就輕清爾豈惟¶
詩哉惟學亦然儒家有服勤至死者前軰有立雪不¶
敢退者有十五年學恭而安者余雖未至於老啇氏¶
伯髙子及先儒地位君投贄属耳立談之頃而欲盡¶
余肘後可乎未可也願與君各勉之子彬名文之¶
　　　趙卿遺藁¶
昔元昊叛士大夫多言西事惟韓范之言㝡精以其¶
目繫而身履之也今亡韃興且三十年抵掌言邉事¶
者衆矣静齋趙公奏䟽獨謂江上精兵良將分戍淮¶
<pb:KR4d0340_SBCK_110-7b>¶
城一歩不可移動又掇舟師防渦口根本之地反覺¶
無恃又言張翰劉缶列屯江上所部或不下十萬或¶
五七萬此兵聚之效豈若今日各城株守不能運掉¶
哉又言虜有窺江之漸江面空𨻶處多毋謂虜不能¶
渡為尚書郎為摳&KR0122;終始持此論及已未滸黄洲之¶
変公言始騐人言今日扵邉將賞常厚罰常薄驕蹇¶
者不能裁抑罪戾者不知循省皆切中時病膏盲盖¶
公仕宦扵淮東西㝡乆亦如韓范之行西邊非若耳¶
聞其意料者余銘公墓時未見遺藁後其子上虞令¶
君與䆅以&KR0037;本示余囙題卷末以&KR0024;墓誌之闕¶
<pb:KR4d0340_SBCK_110-8a>¶
　　　跋鄭子善通宋諸帖(至)¶
　　　淳化帖¶
閣帖止十卷惟綘帖二十卷此十卷剪截之餘猶有¶
日月光天徳願上登封書　九字隠隱可辦盖絳帖¶
别本失去其半今題云淳化帖誤矣文山父子號博¶
雅亦誤乎¶
　　　法帖第九卷¶
此帖摹刻精妙紙墨皆北碑然以淳化及元佑大觀¶
本比對皆不合它帖板数次第皆列扵其頂之前此¶
帖如第一第二皆列扵其頂相𫝊元祐諸王借閣本¶
<pb:KR4d0340_SBCK_110-8b>¶
飜開安知此非王邸本乎惜也止存一册然皆二王¶
字可寳也¶
　　　禊帖¶
此五字不缺本校余舊蔵者無一㸃一畫不同但余¶
本有&KR0057;王二公鍳定真蹟耳¶
　　　又¶
此亦五字不缺本来處甚真近世惟俞松寿老専収¶
禊帖作蘭亭續考余得其五字缺本今傅相魯公見¶
而擊節為䟦三百二十八字始知夀老凡寳三本以¶
其一遺安晚其一遺余&KR0468;其一尢佳者後以遺魯公¶
<pb:KR4d0340_SBCK_110-9a>¶
世𫝊薛氏子竊定武石以歸始鑱損五字以掩其迹¶
故五字缺本為世重¶
　　　樂毅論¶
此五叚石本與余所藏無卜異但王順伯䟦乃瞻本¶
非真筆也¶
　　　黄庭經¶
此帖冝年少目明者伯紀小余七&KR0010;猶能扵鴻&KR0293;縹¶
𣺌間望天仙余目力不逮伯紀&KR0259;卷茫然¶
　　　遺孝經¶
此碑無書人名氏相傳二王書在京兆府山谷云小¶
<pb:KR4d0340_SBCK_110-9b>¶
字莫作癡凍蠅楽毅論勝遺教經真確論也歐公謂¶
是唐冩經生所書¶
　　　率更千字文¶
余以家舊本参校余本中裂一痕而首尾全此本尾¶
裂為四當是两處所刋皆可寳玩¶
　　　徐㑹稽題經¶
徐季海書列扵夾漈金石略者三十餘種此碑皆法¶
&KR0057;妙在西京¶
　　　懷素草書¶
素師帖如真元九年者凢五十二行比自序帖尤神¶
<pb:KR4d0340_SBCK_110-10a>¶
妙未知刻於何處當考¶
　　　五季遺墨¶
鄭公見閩王時人及國&KR0004;人詞翰愛之如此余見鄭¶
公詞翰亦然¶
　　　閲古堂詩刻¶
頃見范公所書伯夷頌今又見自書閱古堂詩以一¶
代元老大臣而作蠅頭小楷端謹如此後有忠献忠¶
定父子二跋盖本朝極盛時也南北隔絶堂存否不¶
可知而况碑乎覧之三嘆¶
　　　坡公石鍾山記¶
<pb:KR4d0340_SBCK_110-10b>¶
坡公此記議論天下之名言也筆力天下之至文也¶
楷法天下之妙畫也夫水石相摶固有声然非風无¶
以發之䝉叟之言曰是惟無作作則萬竅怒号雖大¶
木之竅穴似鼻似口似耳者皆激謫叱吸呌譹宎咬¶
况山下皆石穴又大石可坐百人空中而多竅其受¶
凮不愈多乎公夜艤舟其所聞其噌吰者又聞其鞺¶
鞳者李似之侍郎云亦嘗於此艤舟止聞其吞吐者¶
疑水仙靳嘈吰鞺鞳之声私扵坡公者余謂䝉叟固¶
云冷風則小和飄風則大和竊意李是夕適值風恬¶
浪静耳余平生閲坡字多矣此卷當爲楷書第一跋¶
<pb:KR4d0340_SBCK_110-11a>¶
語或以擬樂毅論画賛洛神賦非也惟冨季申樞宻¶
以爲斈徐㑹稽題經得之¶
　　　二蘇公中秋月詩¶
二蘇公彭城中秋月倡和七言可拍謫仙之肩坡五¶
言清䴡者似鮑庾閑雜者似韋桞前人中秋之作多¶
矣至此一洗萬古而空之詩既高妙行書又妙絶一¶
世諸家所収坡帖皆在下風子善其深藏之十五城¶
勿易也吳才老猶以二公所用韻平仄反切爲疑前人¶
亦以此議昌㴝公才老以字斈名家未勉爲沈約四¶
声束&KR0350;余謂韓蘇　大儒也語出流傳入人肝䐷萬¶
<pb:KR4d0340_SBCK_110-11b>¶
世珍誦豈&KR0002;塲屋舉人規規然檢禮部韻略惟恐其¶
不合格乎¶
　　緫䟦¶
端平甲午文忠真公師閩余&KR0112;議幙故尚書郎鄭君¶
伯昌主管機冝其年真公召余與伯昌相率祖餞六¶
月六日也小舟熱如炊甑伯昌與真公子仁夫各出¶
篋中書画俾余鍳定余非慱識者二人更迭旁譟余¶
伏艎板操觚半日間了数十軸真公見之稱善後两¶
家宝藏者皆為六丁取去惟䟦語留余集中耳伯昌¶
仙去十年而子善通守吾州一日又出法帖六册古¶
<pb:KR4d0340_SBCK_110-12a>¶
石刻八軸五季遺墨一軸閲古堂詩一軸坡公中秋¶
月唱和詩一軸題跋一軸坡公石鍾山記一軸題跋¶
一軸欲余着語追念往&KR0010;舟中作跋甚敏今留子善¶
卷帙累月老病畏寒不能渉筆此三数日稍暄和始¶
坐書案每卷各附管見又為㧾叙以系焉於是余年¶
七十八距甲午三十有年矣¶
　　　慈濟籖¶
以易卦訓釋籖意舊惟霍山如此今莆漳妃真人二祠¶
之籖亦然雖其辭出於箕筆然隨叩輟應豈易道廣¶
大仙聖亦不能外歟余謂&KR0017;道幽隂肸蠁有灵驚動¶
<pb:KR4d0340_SBCK_110-12b>¶
禍福人者能之仙道𤣥妙変化无方非功行圓滿者¶
不能至世𫝊孫思邈至今為地仙真人平生探丸起¶
人死多矣蝉蜕之後人有感竒疾危證命在頃刻者¶
辦薌扶輿&KR0366;頰祈哀或立愈或經昔或数日皆弃杖¶
歩歸始惟閩人奉事今香火徧江淛豈非與峨嵋山¶
中黄&KR0237;叟皆以活人之功度世乎自文王孔子皆以¶
易占然則以卦釋籖雖箕筆也亦真人意也真人祠¶
里中非一所余所書者在擷陽塘蕭氏太學平校生¶
桂發家其大父老人皆厖厚長者¶
　　　鄭子善絳帖¶
<pb:KR4d0340_SBCK_110-13a>¶
通守鄭君子善示余此帖前後各五卷以余所藏古¶
綘参校無一㸃一畫互異行数踈密裂刓闊狹處皆¶
合其爲真綘无疑惟晋王廙書余本自　何如以下¶
始裂四行此本自七月十三日以後先裂三行則不¶
可曉豈余本末裂時所印&KR0088;惜此本前僅存第六至¶
第十中間十卷羽化以古帖寸紙可宝况十卷乎¶
　　　顔權縣福清詩卷¶
昔有厭苦其縣令嘲其推不去者顔君数月假令耳¶
輿人誦之如此士大夫歌詠之如此其去也又慕恋¶
之如此使君真得百里之地賦三年之政其所立豈¶
<pb:KR4d0340_SBCK_110-13b>¶
下於子游子賤哉卷中人皆是&KR0022;之勝士中朝之名¶
流而竹溪東澗二賢余執友也翰墨精妙覺我形穢¶
　　　朱文公書一軒二字¶
敬則方君以一名軒舊矣余為作一軒詩亦十餘年¶
矣人兩端首尾君持定見人多歧亡羊君遵大路可¶
謂深於主一者猶慊然若吾斯未之能信一旦得文¶
公所書一軒兩字喜不自勝匱藏緹襲且扁之楣間¶
按文公此字為屏山家子弟作後歸于文公長孫鉅¶
鉅以遺番易洪某今為敬則所得劉氏洪氏守䕶不¶
謹以至流落敬則得之如𫉬照乗珠連城璧如武夷¶
<pb:KR4d0340_SBCK_110-14a>¶
精舍親付授者豈非主一之學當然乎文公書滿矣¶
下余年八秩讀之未匝竊以為玩文公之翰墨不若¶
味文公之論著敬則富春秋眼如月其益勉之無若¶
宋人然宋公有拾遺契而喜曰吾富有日矣¶
　　　通首座手書二經¶
楞嚴經十册法華經七册通首座追嚴其親刺血所¶
書世目浮屠為出家児賢沙黃檗兩尊宿親母疾餧¶
不与粥藥其徒夸𫝊之曰吾教然也列子謂夷人有¶
大父死&KR0018;其大母而棄之曰&KR0017;母不可共處以兩尊¶
宿之事觀之禦㓂豈寓言哉儒者以不毀傷髪膚¶
<pb:KR4d0340_SBCK_110-14b>¶
為孝然唐人元魯山李元賓皆嘗以臂指血繪像書¶
經不害其賢瞿曇已㓕度猶現空中為母説法目連¶
設盂蘭盆供其母由餓&KR0017;道生人天通書二經計出¶
血&KR0190;斗功德大於設盂蘭盆此念法時其母生忉利¶
天必矣(髙端禮詩卷)¶
自昔名公卿嗜竹者無如李文饒至於問竹平安然¶
當軸八年窮富極貴隴右語烏日南名花日接于目¶
竹之安否不及問矣名流勝士嗜竹者无如王子猷¶
雖借宅亦種此君及蘭亭之集同㳺九十人皆為茂¶
<pb:KR4d0340_SBCK_110-15a>¶
林脩竹賦詩子猷二詩差不逮其父兄豈非竹自竹¶
人自人詩自詩了无交渉耶高君以竹名屋諸公皆¶
為着語余亦隨喜君曰是詠竹屋爾余嘗有行卷君¶
忘之歟余取而反覆紬繹乃知君苦吟而精思者昔¶
和靖詠梅萬口膾炙王郊大夫詠竹或者忍咲不住¶
君卷中未有為竹而發者試俲和靖&KR0115;搜一二聯以¶
發葉余可乎夫嗜竹固予之所奇嗜詩尤余之所敬¶
姑書此於君温卷之末¶
　　　江咨龍註梅百詠¶
昔為梅百詠和者十餘人如袁相子趙克勤方蒙仲¶
<pb:KR4d0340_SBCK_110-15b>¶
王景長皆已物故存者各離群索居忽得漳浦江君¶
咨龍所註梅百詠余讀書有限聞見不廣今日所作¶
明日覧之已如隔世君相去千里未嘗欵接緒言乃¶
能逐句逐字箋其所本凡余意所欲言而辭不能發¶
者往往中其微隱若筆研素交者獨不記問精愽之¶
不可及也憶使江東時作五言詠史絶句二百首游¶
丞相愛之置書笈中雖入省以自隨書謂余曰每篇¶
雖二十言實一篇好論宜令子弟註出處板行然余¶
子弟竟未暇爲君与余風馬牛不相及雇屑爲余箋¶
詩有前軰服善之風無近人爭名之意其賢尤可(尚/也)¶
<pb:KR4d0340_SBCK_110-16a>¶
　　　徐氏習射括要¶
本朝文治通天下士罕讀兵書𢧐䇿射又特兵家之¶
一藝精之者少昔夫子射於矍相之圃觀者如堵門¶
人記夫子弋不射宿則夫子固工於射者謂藝成而¶
下吾未之信也搃戎信安徐侯出其先大夫子源習¶
射括要一書盖子源旣以右科發身又爲書以傳其¶
子及其里之俊秀其言曰射以体法爲先体法善雖¶
不中不逺不易之論也先朝名臣惟陳公堯咨自号¶
小由基由知制誥鎮荆南母問郡政公以射對母曰¶
汝父教汝忠孝奈何矜一夫之技乎怒而杖之金魚¶
<pb:KR4d0340_SBCK_110-16b>¶
墜地二事政相反余謂陳母怒乎子善射乎世也徐¶
父教子習射多事之世也皆是也他日奪弓射胡&KR0348;¶
一矢斃撻覧者非侯其誰¶
　　　龍溪蔡徳容道院¶
古良醫如岐伯雷公如緩如和如長桒君如公乗陽¶
&KR0159;如淳于意如華佗技雖高身殁則已惟扁鵲葬湯¶
隂相𫝊墓上土可療病禱之有得小丸如丹薬太史¶
公謂至今天下言脉者由扁鵲豈非活人功大身後¶
灵異有不可泯歟㫫佑真人起白焦醫術妙一世能¶
於&KR0017;手中奪人命旣仙去人事之如生始惟漳泉二¶
<pb:KR4d0340_SBCK_110-17a>¶
州尊信今庙貌徧湖廣江浙矣龍溪蔡君徳容奉香¶
火尤謹真人䧏焉密𫝊符呪蔡素修方及得神授益¶
自信然顓以捄危厄起膏盲未嘗問賄謝余每謂叢¶
祠滿天下小者希勺酒獨號之荐大者受萬年之饗¶
真人則異於是生不葷茹死不血食挹澗泉擷溪毛¶
而來痬者失痛痿者郤扶而去之固黻冕食万羊者¶
之所愧也前軰詠市毉云左手檢方右雇金兩手雖¶
殊均劔㦸蔡君則異於是富者至予之薬貧者至¶
亦予之薬固両手均劔㦸者之所愧也乃題其贈卷¶
而歸之¶
<pb:KR4d0340_SBCK_110-17b>¶
　　　徐縂管詩卷(汝乙)¶
元祐間最爲本朝文章盛時荐之于郊廟刻之于金¶
石&KR0013;之於歌絃者何其衆也惟賀方回劉季孫不縁¶
師友頡頏其間雖坡谷亦深嘉屡歎所謂豪傑&KR0108;興¶
者耶其後有劉翰武子潘檉徳乆尤爲項平菴葉水¶
心賞重此四人警聨快句余少𫝊誦老猶記憶搃戎¶
徐侯詩律可與四人方駕雇今世无好詩者又侯出¶
稍晚前不及坡谷後不及平庵水心余雖好之而老¶
病得謝雖欲効見素誦少陵之佳句摩誥荐浩然於¶
明主不可得已¶
<pb:KR4d0340_SBCK_110-18a>¶
　　　莊龍溪民謡¶
昔孔門論政曰朞月可也三年有成子産治鄭輿人¶
始而怨之三年然後從而歌之近世張乖崕亦有只¶
一箇信字三年做方成之論温陵莊君謙父宰龍溪¶
僅五月而去而邑之寄公&KR0002;士若民皆詠歌歎美之¶
或彚成編帙以示余今之邑以三考為任君之去非¶
有飛語中傷亦無吏議督責直以守將不相知不忍¶
奉行急符以厲民寕懷檄而去余雖不詳君之縣譜¶
而聞其去就大致如此固士民之所以翕然詠歌歎¶
美者欤君去郡政益暴急歳餘畬禍作矣守將為公¶
<pb:KR4d0340_SBCK_110-18b>¶
論所繩間廢君盛年壯志强為善而已它日所至¶
詎可量哉¶
　　　柯豈文近詩¶
&KR0494;為豈文跋詩謂抱甕翁詩稍难深故老死不遇豈¶
文語差易直而瀏亮必㫫融於世日往月來豈文竟¶
亦未脫白余得其近詩其易直瀏亮不减於昔然顔¶
髪蒼皤不異於乃翁奉對南廊時矣唐人或以一聯¶
半句遇合豈文父子再世為詩何至千百首然上不¶
使之和薫風微凉之句次不使之吟着花走馬之詩¶
而專發於萤雪佔畢之間豈文何&KR0018;於詩而詩誤豈¶
<pb:KR4d0340_SBCK_110-19a>¶
文至此哉子美云吾祖詩冠古盖審言唐&KR0004;詩人與¶
其子閑俱不𩔰至甫始為詩家大宗師故又書此以¶
勉豈文之子¶
　　　福清黄尉字説¶
玉融少府黄君名梓父命之也字順父族父止堂命¶
之也余不及識君之尊府君然與止堂事西山先生¶
之同門也事理宗皇帝同両省也凡止堂昔與余¶
一言一話誦之終身順父親受止堂耳提面命芳洲¶
雖鄉丈人行而&KR0134;順父母改字非余之所知也夫字¶
所以敬其名也敬字説所以敬其字也字可改名亦¶
<pb:KR4d0340_SBCK_110-19b>¶
可改矣然則止堂説將委之草莾乎吾聞順父涖¶
官邑人自為清尉其大節甚似止堂故書此附于字¶
説之後(芳洲謂黄/太𫝊子火)¶
　　　竹溪所藏方次雲與夾漈帖¶
昔聞之林井伯孔&KR0004;平諸老能言麟臺方公給札時¶
院吏先送䇿題郤之曰何待我之淺也發策者遂以¶
三國六朝形𫝑𢧐守為問廋辭僻事&KR0002;傲以所不知¶
者公一揮六千字條列𫃵析如響荅声凢陳壽王隐¶
孫盛習鑿齒沈約魏収諸書所載無毫粟漏失學士¶
大夫讀之失驚入舘未幾而去性高尤惟友夾漈善¶
<pb:KR4d0340_SBCK_110-20a>¶
文軒今遺文惟詩卷又律賦一馬渡江五龍夾日之¶
聨見於夷堅志素妙心畫今大字惟存祥應廟三字¶
行草惟竹溪所蔵此帖有二王筆意以公精博眼空¶
四海而猶約艾軒相聚盡借夾漈新書讀之前軰尚¶
友服善如此然則謂公恃材傲物不容于館閣者非¶
篤論也公子景嚴有父風趙介庵徳莊以子妻之景¶
嚴死其後遂衰咸淳乙丑九月與竹溪㑹于海月堂¶
竊&KR0026;墨本因題其後¶
　　　恭跋¶
　　穆陵宸翰¶
<pb:KR4d0340_SBCK_110-20b>¶
臣克莊與臣希逸俱事先帝相先後為詞臣然𠕅同¶
朝皆不甚乆一出一入若燕鴻相避者臣旣告老希¶
逸亦奉祠乃示臣以先帝与故相忠定鄭公商&KR0192;希¶
逸除目宸翰一幅凡五十八字首曰本欲召用而大¶
臣有抑之者大臣謂范左相初鄭公屡荐希逸玉音¶
諭令上封希逸耻自鬻固辭鄭公以聞帝曰&KR0026;此一¶
節志趣可嘉為之喜而不寝又曰翌早當朌召試之¶
命世徒羡希逸以文采動人主而不知其以恬退簡¶
聖知雖臣亦不知之及詔開資善擢希逸内講臣在¶
後省已書黄矣俄格不下萡聞希逸自以閩音未改¶
<pb:KR4d0340_SBCK_110-21a>¶
固辞其視荣利每如此臣扣希逸此宸翰何以在君¶
家曰鄭公以遺我今以公回奏但勒于石臣捧讀¶
而感慨曰聖哉　先帝之覌人也士有志趣則曰為¶
之喜而不寐賢哉鄭公之愛材也士辭竉利則曰其¶
陳&KR0105;甚高臣不敢強他人得主相片語鮮不夸示得¶
意扵人希逸深藏二十年垂老始以示友朌試之上¶
漏一召字希逸晚侍緝熈䄂進帝&KR0024;足之遂刋為二¶
本烏虖瑶池之駿𪔂胡之龍逺矣臣與臣希逸今皆¶
白首攀髯无路惟抱畴昔所賜羲画堯章相對慟絶¶
爾昔人以郭隗不殉昭王為&KR0018;心噫受人千金而世¶
<pb:KR4d0340_SBCK_110-21b>¶
責望之如此　先帝扵二詞臣長飬成就豈不失扵千¶
金之賜哉詩不云乎欲報之得昊天罔極咸淳乙丑¶
九月　日具位臣劉克荘㳟跋¶
　　㳟䟦¶
　　　昭陵飛帛書¶
臣㳟惟仁宗皇帝㳟儉恬澹無他嗜好嘗飛帛書國¶
泰民安四大字後題慶歴六年五月二十一日賜羙¶
人張氏書家以飛帛為难自唐太宗後惟仁宗筆法¶
尤精妙臣以國史考之我朝自建𨺚淳化至　景¶
徳車書混同方内乂安然遼夏猶為邊患至　慶¶
<pb:KR4d0340_SBCK_110-22a>¶
歴五六年間始朌歴子夏&KR0494;霄始遣使賀　乹元莭¶
契丹始献九龍車二虜欵塞天下全盛前代人主撫¶
昇平萌侈汰或喜䌓声或自度曲其隆儒古文者不¶
過召相如奏大人賦李白作清平調而已仁宗於早¶
朝晏罷嬪御滿前之際乃屏去玉遂羯鼓㳺戯翰墨¶
一則曰囯二則曰民真堯舜用心也庙號曰仁不亦¶
宜乎宸奎流落今為丞直郎福建路提㸃刑獄司幹¶
辨公事臣張果寳藏咸淳二年寒食日具位臣劉克¶
荘拜手稽首謹書¶
　　　黃貢士詩卷¶
<pb:KR4d0340_SBCK_110-22b>¶
自元祐間天下皆稱蘇黄亦曰坡谷稱子由曰少公¶
叔黨曰小坡惟蘇黃之名与韓桞李杜等盛矣哉谷¶
雖罹黨禍及思陵再造尤重其詞翰不幸子相無禄¶
猶擢其甥執政至茂𨹧而谷之後益蕃子邁子耕皆¶
㫫融伯庸尤貴重名克昌者最後出爲一時名公所¶
稱示余甲槀丙槀春風雜詠過秦詩各一帖字其名¶
曰紹谷名其集曰後谷昔宋齊丘一字超回或曰足¶
下齊大聖以爲名超亜聖以爲字君得無似之乎余¶
曰斈者儗孔顔僣也孫不紹祖宗當紹何人哉及讀¶
其詩驚曰甲槀已有鼻祖熈豊氣骨丙槀而後則漸¶
<pb:KR4d0340_SBCK_110-23a>¶
入元祐建中璄界使加以年鋟鋟近黔冝晚筆矣謂¶
之紹谷可也後谷亦可也抑少陵有云吾祖師冠古¶
有云詩是吾家事其尊祖至矣然𨹧少實兼風雅騷¶
選隋唐衆体非不欲放他姓人社家君卷中有不經¶
人道語似王令有抑&KR0045;頓挫語似小刑不専作元和¶
脚也覧者當以余為智言¶
　　　傅渚詩卷¶
亡友王&KR0751;軒天下雋人也其文字膾炙萬口其論諫¶
雷霆一世雖偶然引筆行墨為古風近体单辭半簡¶
皆清㧞鉅䴡有一種風骨友朋争蔵去為寶自斯人¶
<pb:KR4d0340_SBCK_110-23b>¶
仙去吾無與語者𫝊君渚字子淵贄余詩一帙大篇¶
能演而伸短章能反之約余覧而異之物色其人或¶
曰是曜軒邑子也諸生也雖風骨未及師其意度軒¶
豁固也若栢大司馬之似劉司空也然國家設三&KR0163;¶
㧞士士謂程文為本經他論著為外學曜軒由甲科¶
&KR0048;擢瀛洲學士以程文不以詩也未知君程文何如¶
爾或曰君扵&KR0163;屋之技&KR0057;工不𤼵則已發必中鵠余¶
曰君外學如此本經又如此勉之他日為曜軒争氣¶
非君而誰¶
　　　鄭南㤙家陳復齋遺墨¶
<pb:KR4d0340_SBCK_110-24a>¶
復齋陳公早以楷法擅名晚稍縱筆余叩其㫖公曰¶
吾老矣豈能長&KR0009;率更籬落下哉故凡與人書䟽行¶
草尤妙有二王筆意此一卷乃與故檢院鄭使君韓¶
思忱者公宰安溪扵邑士中得史君而友之相與講¶
學析理多絫数十百言少三数行其論皆拆𠂻聖賢¶
㩀依名節扵仕止之際尤嚴曰若都不得志有去而¶
已史君誦之終身又彚其平生往還翰墨為大帙寶¶
藏之史君僅牧恩平方召用而先去今學者推為復¶
齋高第莆少府必中史君子也出以示余余亦復齋¶
所厚憶赴靖安簿仪真督郵江淮閫幕公大書三序¶
<pb:KR4d0340_SBCK_110-24b>¶
相餞或為余書碑板歌詩他尺牘滿篋余&KR0494;不知爱¶
惜往往為人取去晚始収拾則存者无幾矣因記公¶
&KR0004;殁竹隐諌議傅公謂二子都官少卿曰師復遺墨¶
可裒集為卷傅公名輩先於公而重其心畫如此若¶
余者非特有愧扵傅公亦有愧於史君父子也¶
後村先生大全集卷之一百一十¶
