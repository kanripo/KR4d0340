# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:52.197740
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 122
#+PROPERTY: FILE SB04n0252-122後村先生大全集-卷第一百二十二.
<pb:KR4d0340_SBCK_122-1a>¶
後村先生大全集卷之一百二十二¶
　啓(丙辰生日囬啓)¶
　　　黄教授¶
挂冠神武門已過陶公之年事寒氊廣文舘許同鄭¶
老之&KR0109;期惠貺謡&KR0194;光晚節恭惟某官沉酣六藝貫¶
穿百家献元和聖德詩可編之詩書而無愧作大歴¶
中興頌非老于文學其誰宜雖云校官迺客諸侯奈¶
何宰相輙失此士無衮衮登臺省之羡有恂恂居鄉黨¶
之風言念衰遲素同&KR0424;味昔叨　儤直不能鼓天上¶
之風雷合巳放歸尚且念夜深之螢雪游戲呼香山¶
<pb:KR4d0340_SBCK_122-1b>¶
之兄丈牽聨尾洛社之耆英分以殘膏欲其眉夀某¶
朗吟無数虚受有慙抑抑威儀豈曰武公之善謔兢¶
兢臨履敢云夫子之縱心&KR0147;課空踈少酬繾綣¶
　　　潘使君¶
急景凋年拊心自愧髙山流水蓄耳未聞來於塗雌¶
之堂華此戴白之堂叟恭惟某官學到聖處心與天¶
通佩服保赤子之言&KR0418;行問髙年之詔特貽古調加¶
惠陳人假借之語過情幼𦕈之音叶律某素慳藻思¶
莫報珍投七十希年謾悲歌于杜老萬八千&KR0010;敢善¶
頌于魯侯¶
<pb:KR4d0340_SBCK_122-2a>¶
　　　林直院¶
&KR0238;園傲吏自嗟槁頂黄馘之餘金鑾謫仙特枉錦心¶
繡腸之作頽齡&KR0194;甚髙誼凛然恭惟某官世之文豪¶
天之奎宿尚方所給之禮揮翰如飛人間未見之書¶
然藜盡讀不由介紹結知人主皆謂才名占得翰林¶
心慕鯁直之大年面斥乳臭之小相幾年湖嶠流落¶
𩯭毛已蒼在䖏江山䕶持筆力愈徤尚記登瀛之侶¶
今爲專壑之人俸無一&KR0809;年已七秩憐其居窮處約¶
忽烹鯉而有書知其合族合賔爲買羊而沽酒以至¶
援元祐之一老及祥符之三賢皆非癃殘所可倫擬¶
<pb:KR4d0340_SBCK_122-2b>¶
数元和學士公行居五相之中圖洛陽耆英僕黨在¶
九老之末第慚醜質不稱好辭某朗誦以還闇投是¶
愧了無生意等枯枿之逢春竊喜殘年如長庚之配¶
月¶
　　　徐監簿¶
蓬矢以射四方負壮心而永慨朱&KR0076;之音一唱驚俚¶
耳之未聞藻思過褒蒼顔改&KR0026;恭惟某官氣沮金石¶
筆驅風霆不衮衮于諸公廼頻頻於國學以史官榮¶
韓愈孰云宰相之知將科第放劉蕡大觸貴人之怒¶
棄榮官如糞土重交友如天倫援引過江之二賢寵¶
<pb:KR4d0340_SBCK_122-3a>¶
嘉窮谷之一叟某虚䝉湔袚自覺摧頽七十古來稀¶
久相傳于斯語百年渾是醉敢不舉於君觴¶
　　　吳郎中¶
老夫無能爲忽焉耄矣鄉人之善者惠然好之拊初¶
度而失驚聞片言以自壯恭惟某官人之麟鳳學者¶
斗山&KR0018;當代少雙之才居大廷第一之選封平津拜¶
丞相彼哉公孫之阿諛相江都徙膠西甚矣董生之¶
亷直力行古道尤篤故交興懐淳熈之遺民曽是真¶
元之朝士烹鯉而得有素書之甚勤籠鵝而歸無黄¶
庭之可换髙情鄭重齒暮光華某稽首登嘉推懐銘¶
<pb:KR4d0340_SBCK_122-3b>¶
惠七十欲不踰矩願永佩于聖言五年以長比肩焉¶
敢當以兄事¶
　　　葉寺丞¶
七十古來稀已踐暮遲之境一篇三致意喜聞倡嘆¶
之音奨借過情衰陳増氣恭惟某官臨風玉樹承露¶
金莖素負大歴才子之名嘗在貞元朝士之列沉酣¶
古製可追芝房寳鼎之歌游戲新腔不减花間香奩¶
之作念病翁之晚景借貧女之隙光某心愧暗投誼¶
難虚受癡年偶長𫉬接洛英之游俚耳微聾徒聼郢¶
人之曲¶
<pb:KR4d0340_SBCK_122-4a>¶
　　　卓常薄¶
疑絳老之年廹茲暮景顧周郎之曲貽我好音傑作¶
擅&KR0163;陳人改觀恭惟某官空臆奉龍墀之大對摘髭¶
攀蟾窟之髙枝甫端委而立朝俄拂衣而去國一時¶
典册捨燕公大手筆其誰餘事詞章非秦郎小石調¶
之比念其衰颯沾以賸殘某苐謹寳藏莫酬珍貺奏¶
清平調逸才無出于謫仙吟豁達詩晚節自儕于李¶
老¶
　　　趙監簿¶
鐘鳴漏盡莫逃夜行之譏玉白花紅忽聼春風之唱¶
<pb:KR4d0340_SBCK_122-4b>¶
噓枯語妙念舊情深恭惟某官才在唐諸王孫之間¶
名占漢郎甲科之上深藏此手大放厥辭擊拊天球¶
廟瑟之音琅琅應節游戲玉䑓香奩之體亹亹逼真¶
綵筆褒嘉華顛光&KR0194;某蝉嘶乆廢貂續未遑非太白¶
飲中仙行召見沉香亭之北嫓老儋柱下史遂徑出¶
函谷闗而西庻及餘𫉬&KR0026;盛事¶
　　　李國正¶
老態催人難星星&KR0259;鏡之髪髙情念舊贈纍纍貫珠¶
之歌加惠陳人遂成故事恭惟某官天之奎宿人之¶
謫仙不翕翕于貴權尤眷眷于交游昌&KR0058;先生韓愈¶
<pb:KR4d0340_SBCK_122-5a>¶
繆爲拜東野之恭魯國男子孔融獨有雪孝章之語¶
念纍臣之&KR0010;晏掞詞客之春華某珍誦以還襲藏惟¶
謹譬如廟瑟尚遺踈越之音不善洞簫安取𠋣歌而¶
和所爲摧謝未易措詞¶
　　　趙寺丞¶
親伯始猶糞土爾奚羡久生賢庚桑而爼豆之姑從¶
衆論猥叨厚享良覺靦然雖未御卜商之琴然亦灑¶
郇公之翰髙情敬故侈費傷廉見老人使之年深憫¶
泥塗之辱謂鄉曲莫如齒寕拘爵徳之尊愧乏湘纍¶
之才可答洛英之意¶
<pb:KR4d0340_SBCK_122-5b>¶
　　　髙教授¶
人希七十者自感頽齡詩有六義焉猥形善頌清新¶
無敵衰晚増光伏惟某官塲屋盛名辟雍前輩每存¶
古意采西銘尊髙年之言加惠陳人當離騷揆初度¶
之日𤼵舒䴡藻華飾朽株某自顧摧頽詎堪提奨體¶
兼風雅異于髙叟之爲景廹崦嵫甚矣劉郎之老¶
　　　林知錄¶
希年七十慚老子之婆娑秋月两章嘆参軍之俊逸¶
瓊琚無價弧矢有光恭惟某官富于天才輔以家學¶
片言雪枉幾令圜土之空三語造微遂破公車之白¶
<pb:KR4d0340_SBCK_122-6a>¶
不惜賸殘之膏馥俾華晼晚之光華某久廢蛩吟莫¶
䏻貂續貴介公子肯分古錦嚢之餘阿堵貧兒安得¶
明月珠之報¶
　　　陳司理仙遊黄尉¶
秃翁耄及髪種種以奚為幼婦詞工歌纍纍而不絶¶
新美無度衰遲有光恭惟某官周之譽髦漢之墨客¶
源流古意如聞廟瑟之遺&KR1357;括新腔欲出香奩之上¶
所慚老病詎稱寵嘉贈我錯刀曽莫效張平子之報¶
借君栢板奉陪唱傅大士之經¶
　　　諸士友詞¶
<pb:KR4d0340_SBCK_122-6b>¶
　癡年垂耄吾生也有涯綺語噓枯永歌之不足𤼵舒¶
　藻思焜燿華顛恭惟某人游戲千篇包涵六義動闗風¶
　化孔氏所不能刪生古人後何汾以為可續尚念陳¶
　人之衰朽肯分騷客之棄餘奏朱&KR0076;瑟緑綺琴誰歟¶
　和者乏明月珠青玉案何以報之¶
　　　　諸友詞¶
　湘纍&KR0010;晏方此行吟郢客詞髙為之奏曲雅情攸寓¶
　俚耳未聞恭惟某人擅黄絹之詞續朱絃之唱遭逢¶
　文治不為楚狂之鳳歌游戲詩餘且異江公之狗曲¶
　𤼵舒妙思光飾希年吹二客洞簫安得坡公之两賦¶
<pb:KR4d0340_SBCK_122-7a>¶
𠋣三郎玉&KR0327;可無太白之五章率然奉訓甚矣不敏¶
　　　方聼蛙¶
圖洛社之耆英巋然徳齒歌坡公之水調流出胷襟¶
妙語嘘枯交情耐乆恭惟某人襟期曠逹筆力雄渾¶
張公九尺之&KR0161;眉一生不屈杜陵萬丈之光熖羣兒¶
豈知雖輩行之在前每朋友之加厚新腔一出衆口¶
皆傳小年不及大年豈並行之敢僣今楽何如古楽¶
况雅唱之難酬¶
　　　林貢士(逢丁)¶
弧矢四方之志&KR0500;落壮圖鼓吹六經之文光華晚節¶
<pb:KR4d0340_SBCK_122-7b>¶
不辭而受何徳以堪恭惟某人擲地聲清凌雲氣逸¶
入光明呌閭闔孰敢争鋒游雲夢登陽臺衆推授簡¶
方將攀月中最髙之桂尚且憐道傍無用之樗假以¶
毫端欲具眉夀免冠而挂神武己决引年搢笏而調¶
阿方深慚無力¶
　　丁巳生日囬啓¶
　　　宋守監丞¶
居士似唐白叟冩衰貎于香山太守如蜀文翁被雅¶
歌于楽府光華暮景&KR0717;動傍&KR0026;恭惟某官華宗開府¶
鐡石之腸先朝景文筆削之手循良之最今昔所無¶
<pb:KR4d0340_SBCK_122-8a>¶
韋侯之香甚清陳蕃之榻常下士無閉門踰牆而避¶
農有&KR0018;耒受㕓而來加礼任棠莫効忠於薤水興憐¶
絳老不忍辱諸泥塗擁熊軾而臨門駭驪珠之出䄂¶
不止叶咸池之律真可囬寒谷之春某雖甚龍鍾不¶
勝爵躍還遂良之䇖已决退休聞伯牙之絃徒甚感¶
慨¶
　　　林侍郎¶
繪洛社耆英之圖鄉盟素篤第甘泉從臣之頌筆力¶
獨髙宫羽均調桑蓬光&KR0194;恭惟某官子美之書萬卷¶
敬輿之奏百篇為諌官御史以來丰棱尤峻于君子¶
<pb:KR4d0340_SBCK_122-8b>¶
小人之際衮斧甚嚴名勝属心憸壬反目風霜之威¶
暫霽月旦之評方共推問絳縣老之年雖慚晚出尋¶
烏石崗之路&KR0147;喜同游贈之好歌申以善頌某熏玉&KR0331;¶
而捧玩加緹襲而珤藏我慕史儋闗吏送車牛之去¶
公如君實都人迎童馬之來勉課蕪詞少酬藻思¶
　　　見任官¶
僕挂門弧自嘆暮遲之境公絃廟瑟忽貽㓜𦕈之音華¶
皓生花空踈抱愧某官髙才見幕府之三語餘事為¶
河梁之五言(七言云栢/梁之七言)嘻笑皆成文可頡頑于前輩¶
戲謔不為虐&KR0147;假借于陳人捧戴&KR0002;驚襲藏無斁嗟¶
<pb:KR4d0340_SBCK_122-9a>¶
嗟吾衰之乆矣已廹頽齡與人歌而和之了無新意¶
　　戊午生日囬啓¶
　　　宋監丞¶
中纍尉白首尚顧影以貪生廣平公鐵心為𠋣聲而¶
度曲屈隼旟之貴重増蝸舍之有光恭惟某官今之¶
通儒古之循吏公奏頴川太守之最行且下于璽書¶
僕乏南州髙士之風每辱懸于賔榻念野老桑蓬之¶
旦摛天孫雲錦之辭焜耀林泉播傳&KR0022;域不但貴洛¶
城之&KR0083;亦俾熏韋寝之香某珍襲十重朗吟百過自¶
慚下俚&KR0002;為和郢客之歌竊慕風人但廻祝魯侯之¶
<pb:KR4d0340_SBCK_122-9b>¶
夀¶
　　　林侍郎¶
爵羅&KR0077;掃拊暮境而興嗟狨橐傳呼袖夜光而投贈¶
枌榆動色弧矢増輝恭惟某官詞章今之卿雲氣莭¶
古之蕭汲誅奸之勇烈日𫿞霜接物之和光風霽月¶
念老生之衰颯借初度之&KR0194;嘉本洪範一曰夀之言¶
寓離騷三致意之作外觀榮甚内省慊然某朗誦以¶
還珍藏惟謹恵而好我探五色筆而見貽何以報君¶
薰一瓣香而廻向¶
　　　徐監簿¶
<pb:KR4d0340_SBCK_122-10a>¶
摧頽暮齒可禁凋年急景之摧繾綣交情猥被秋月¶
華星之作與篚𥸅而偕至覺弧矢之増華恭惟某官¶
文律咸韶誼襟金石念昔氣求聲應嘗游陳元方鄭¶
康成之間迨今形槁心&KR0069;已在綺里季夏黄公之列¶
囚臨初度特枉新篇加冠巾于髠緇之顛施藻火于¶
寛博之褐傍人竊笑老子汗顔某圭復不忘珍藏惟¶
謹借衰朽以𤼵文章之妙君所&KR0278;為操下里而和風¶
雅之音僕也安敢¶
　　　方書監¶
貞曜詩穹况侵晚景君房語妙為製新腔辱錦心繡¶
<pb:KR4d0340_SBCK_122-10b>¶
腸之髙才華梔貎霜顛之病叟伏惟某官文章&KR0002;三¶
軍之朝氣聲價重連城之夜光頗念陳人猥形善頌¶
浮沉苟免絶非三君八俊之流放逐始歸夫豈四皓¶
二踈之比徒益老夫之愧難當幼婦之辭某雖極冥¶
搜莫酬絶倡東坡曲子固異秦郎之為南豐瓣香深¶
戢后山之意¶
　　　莆田謝宰¶
還遂良之笏姑佚殘年弹子賤之琴辱貽古調雷封¶
争誦晚景有光恭惟某官古謫仙人今佳公子月明¶
拆静未妨種潘縣之花書永簾垂長是夢謝池之草¶
<pb:KR4d0340_SBCK_122-11a>¶
興憐八秩之遺老幸受一㕓而為氓妙語&KR0194;嘉頺齡¶
榮耀問絳人之甲子年事巳髙紀楚客之庚寅騷情¶
有媿至寶第勤于襲巾冥搜莫報于珍投¶
　　　魏知録¶
老子婆娑倐開八秩参軍俊逸辱贈五言味興&KR0009;之¶
深長覺衰殘之光&KR0194;伏惟某官紫冐山之秀氣清油¶
幕之上賔興念陳人退休寓里昔百賦千詩之作堵¶
墻共觀今再衰三竭之餘長城安在祖述河梁之體¶
張皇洛社之圖賣菜求益乎妙矣寂寥之數語散木¶
無用也全其擁腫之餘生輙修蕪詞&KR0147;啓玉齒¶
<pb:KR4d0340_SBCK_122-11b>¶
　　己未生日囬啓¶
　　　徐監薄¶
老色上面已薄崦嵫大音聲希忽聞韶濩褒嘉過矣¶
衰朽欿然恭惟某官立朝之節霜嚴去國之名山重¶
瞻言西洛尚有耆英誰謂南州便無髙士勵&KR0010;寒之¶
雅操念晚景之陳人名酒以散其牢愁碩果以寓其¶
深意和七十三吟之作可謂切題雜三百五篇之中¶
殆將無辨某珍藏翰墨夸示親朋先漢諸儒晚節深¶
慙於劉向朝文士平生尤重於徐陵輙課訥辭用酬¶
佳貺¶
<pb:KR4d0340_SBCK_122-12a>¶
　　　林侍郎¶
病叟眊昏不記劬勞之日耆英繾綣忽貽幼𦕈之音¶
過矣揄揚榮哉衰朽恭惟某官咸韶文律金石交情¶
士誦奏賦凌雲之篇史載論事囬天之䟽公嘗司存¶
雨露是爲筆槖之臣僕乆辱在泥塗甘就輿臺之役未¶
忘懐於車笠爰假&KR0194;于桑蓬櫽括新腔光華暮景某¶
徒知寳玩莫報珍投身似維摩示疾見於黄面家無¶
樊素𠋣聲托於朱唇荷德之深有言則淺¶
　　　郷守趙寺丞¶
蓬蒿滿宅甘暮景之退閑&KR1654;㦸臨門委夜光而投贈¶
<pb:KR4d0340_SBCK_122-12b>¶
　笙鏞間作弧矢増輝恭惟某官典刑老成被服儒雅¶
　齊相訪治道或避堂而舍之&KR0364;公誠賢君有受㕓而¶
　耕者興念門䦨之客晚為板籍之民昔賈生召至漢¶
　廷鋭然有志今申公罷歸魯邸耄矣何能欲黼黻¶
　其頽齡遂爼豆以列禮&KR1357;括花間之楽府指揮竹裏¶
　之行厨父老聚觀兒童傳誦某低頭欲拜捫腹有慚¶
　和郢客之歌僅成俚調頌魯侯之&KR0009;莫&KR0071;風人¶
　　　　又送壽儀¶
　野叟明農久有桂衣冠之興府公敬老未忘懸弧矢¶
　之辰貽翰相存加𥸅甚設恭惟某官治先風化&KR0105;篤¶
<pb:KR4d0340_SBCK_122-13a>¶
交情事賢友仁猶有故人之遺意貴徳尚齒𩔖非俗¶
吏所能為况以多儀華其初度昔焉功薄每虞厚饗¶
之殃髦矣食浮未免老饕之愧¶
　　　梁倅¶
僕如蒲桞懸弧矢而自傷君屈箳篁袖珠璣而委貺¶
宫商相叶衡泌有光恭惟某官東漢華宗北方學者¶
平生意氣偏納交于諸公餘事文章亦稱雄於同社¶
念陳人之暮景託通守之共知郢客之調尤髙穆生¶
之醴初設某耳非師曠聞絶唱而失驚腹負將軍雖冥搜¶
而莫報¶
<pb:KR4d0340_SBCK_122-13b>¶
　　　李宫教卓常簿趙監簿¶
皇覧揆予初度巳臨黄髪之年乆要不忘平生為拊¶
朱紘之曲自憐衰朽不稱&KR0194;嘉恭惟某官流畧兼該¶
才名獨歩昔如賈傅持論扶漢廷之老生今&KR0002;孔明¶
折節下㐮陽之𦒿舊託陽春之絶唱華晚景之餘齡¶
某虚辱衮第知巾襲公追風驃頗哀伏&KR0491;之衰僕上¶
水船難敵湧泉之思¶
　　　莆田謝草¶
男子桑弧之志追感童年外孫虀臼之辭有光老景¶
厚矣琴童之貺榮哉環堵之居恭惟某官資既髙明¶
<pb:KR4d0340_SBCK_122-14a>¶
才尤果藝龍筋鳳髓書判動数千言玉白花紅倡和¶
亦三百首託新腔之幼𦕈為初度之&KR0194;光某韞匱十¶
重薰薌三復顧周郎之曲君素知音和郢客之歌僕¶
非恊律¶
　　　沈教授¶
問絳縣老人之&KR0010;已過希年誦廣文先生之歌足華¶
暮景連城無價環堵有光恭惟某官經為人師文有¶
古意何止青矜之髙第盡出作成其於黄髪之舊人¶
尤加禮敬新腔恊律皓首知榮某筆硯久荒巾箱永¶
閟偶全晚節甘從洛下之游非有妙音難和郢中之¶
<pb:KR4d0340_SBCK_122-14b>¶
　曲¶
　　　　方僉判¶
　曰吾衰也乆矣寕復壮圖與人歌而和之莫追絶唱驪¶
　珠之寳無價雀羅之門有光恭惟某官架然有文淵¶
　乎似道昔白袍羣試嘗陪澤宫之俊游今黄髪相㸔¶
　尚記爐亭之舊話𠋣聲宫羽假&KR0194;桑蓬某三復以還¶
　一詞莫措圖洛社之㑹愧匪耆英聞周廟之音第¶
　知倡和¶
　　　　夏縣丞¶
　僕髪成&KR0093;不記劬勞之日公詩如錦足為衰晚之光¶
<pb:KR4d0340_SBCK_122-15a>¶
恭惟某官折桂名髙哦松韻勝使者推謝令而去勇¶
矣埋輪太守賢許丞之廉慨然授印首疚心而求瘼¶
尤尚齒而敬賢其念寒&KR0069;槁木之餘&KR0194;以秋月華星之¶
作某譬村夫子敢厠耆英之游頼縣大夫庶免泥塗¶
之辱¶
　　　知錄司法¶
老夫髦及膏筋力之寝衰㓜婦詞工自肺肝而流出¶
過門甚&KR0194;環堵有光恭惟某官氣欲凌雲文如翻水¶
阮生三語畫幕素髙太白百篇騷壇尤峻念槁項黄¶
馘之叟奏疎越朱絃之音某自愧頽齡頗孤盛意髪¶
<pb:KR4d0340_SBCK_122-15b>¶
今種種適當絳老之年腹素空空難和郢人之曲¶
　　　許主簿¶
柱史出闗駕牛都忘初度才子入門下馬忽贈新腔¶
恭惟某官揭日責名湧泉傑思早収巍第依稀入洛¶
之年囬顧陳人荏冉釣璜之&KR0010;妙矣棲鸞之絶唱榮哉¶
羅爵之貧居某頭有素標既虛紀綘人之&KR0010;腹無墨¶
㸃又難和郢客之歌¶
　　　林潮州¶
老上面權去心空有劬勞之感君乗車我戴笠未忘¶
貧賤之交托古人六義以成章聞長者一言以自壯¶
<pb:KR4d0340_SBCK_122-16a>¶
恭惟某官奕世文章之籙先朝忠義之門丸熊膽閲¶
家藏曾費&KR0551;下十年之力犯龍顔取恩澤止憑牋上¶
数行之書帝將安渤海之民公出補昌&KR0058;之郡昔紅¶
巾滿山官不能捕今黄雲布野&KR0010;乃有收果細札之¶
内攽俾介圭而入覲當齊相趣装之際愈見雍容&KR0002;¶
靈均初度之辰尚煩記憶念槁木寒&KR0069;之一老貽華¶
星秋月之两篇有錦以分丘遲有香以熏杜牧已過¶
措大家之望亦為癡頑老之榮某徒愧盛心自憐暮¶
齒洛社真率之㑹猶可追陪周廟唱嘆之音&KR0002;為¶
属和¶
<pb:KR4d0340_SBCK_122-16b>¶
　　　庚申生日¶
　　　　鄉守趙寺丞¶
　大夫有賜于士謬甚&KR0194;嘉小人不知紀年重煩記憶¶
　錯落珠璣之作輝煌啓㦸之臨恭惟某官源流父師¶
　被服儒雅兄今施設皆昔講明朱轓&KR0134;耕之餘行春¶
　絶少紅裙&KR0191;筵而舞記夜極踈有昔人&KR0104;宗國之心¶
　念前輩尊髙年之語慨男子桑弧之志僕廹耄期摛天¶
　孫雲錦之章公真泛爱珍懐無價蓬蓽有光某恊律¶
　未能修詞尤拙謂秦少遊工小石調素昧新腔陪傅¶
　大士唱金剛經竟虚雅製¶
<pb:KR4d0340_SBCK_122-17a>¶
　　　林侍郎¶
第甘泉從臣之頌爵齒素髙過絳縣老人之年光¶
隂已晚自愧不彫之朽質曷當絶妙之好辭恭惟某¶
官學者宗師國之夀雋平生氣質布列於皂嚢白簡之¶
間餘事文章出入于玉臺香奩之作念論交于早&KR0010;¶
矧締交于暮年庻僚視持槖之臣非其論矣同社着¶
戴花之監前亦有之新腔出而金石相宣都&KR0016;臨而¶
衡茅改&KR0026;某了無瓊報惟有珍藏押紫宸殿下之班¶
聳觀此日尋烏石崗邉之路儻許異時¶
　　　李宫教¶
<pb:KR4d0340_SBCK_122-17b>¶
七十者希偶𫉬報櫟樗之夀一日之長乃煩執桑梓¶
之恭憐其華皓之餘&KR0194;以青黄之飾恭惟某官文天¶
清而水止學地負而海涵紫氣出函谷之闗了無慕¶
顧黄勑主茒君之洞未易招麾言念陳人早交下執¶
有期頥之夀而不昌名徳僕豈無慚盡斯湏之敬而¶
先酌鄉人公常從厚爰假韶鈞之作以為弧矢之光¶
某雖&KR2898;枯腸難賡絶倡贈我明珠錦&KR0809;謹稽首而拜¶
嘉借君拍板門槌&KR0147;開筵而𤼵笑¶
　　　卓常簿¶
上同共惟某官周清廟士漢甲科郎有叔孫起蕝之¶
<pb:KR4d0340_SBCK_122-18a>¶
勞既定淹中之禮無長孺積薪之嘆肯薄淮陽之行¶
言念陳人(下同)¶
　　　趙監簿¶
(上同)恭惟某官周公族子漢甲科郎摶九萬里扶摇¶
欲挾飛仙而上佩二千石印綬足展丈夫之雄言念¶
陳人(下同)¶
　　　方監簿¶
(上同)恭惟某官中朝髦士間世竒材藏善和書何足¶
供栁侯之讀露㑹稽綬孰不歆翁予之榮言念(下同)¶
　　　葉寺丞¶
<pb:KR4d0340_SBCK_122-18b>¶
(上同)恭惟某宫相門賢胄聖代譽髦陽城元結之思¶
相望于千載阮瑀陳琳之筆未露于一班言念(下同)¶
　　　梁倅¶
陳人掃&KR0100;不記初生通守過門忽貽絶倡深味褒嘉¶
之意足為遲暮之光恭惟某官唐朝&KR0024;闕之華宗慶¶
歴相君之同譜謂國初始置監郡雖甚尊嚴謂古者¶
不臣寓公加之禮敬念野老桑蓬之旦分天孫雲錦¶
之章謙撝屏松下之傳呼流麗叶花間之體製蜀公¶
有感喜栁永之填詞華老過苛譏秦郎之放潑¶
　　辛酉生日囬啓¶
<pb:KR4d0340_SBCK_122-19a>¶
<pb:KR4d0340_SBCK_122-20a>¶
¶
後村先生大全集卷之一百二十二終¶
<pb:KR4d0340_SBCK_122-20b>¶
