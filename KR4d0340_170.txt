# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:54.705160
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 170
#+PROPERTY: FILE SB04n0252-170後村先生大全集-卷第一百七十.
<pb:KR4d0340_SBCK_170-1a>¶
後村先生大全集卷百七十¶
行状¶
　　　丞相忠定鄭公¶
公諱清之字徳源世爲&KR0159;元府之鄞人居邑治之東¶
齊公未塟鄰焚秦公與兄通議繞柩慟哭火為退飛¶
門有大槐鄊評稱孝悌必曰槐木鄭氏秦公建炎已¶
酉貢于郷㑹兀术犯東浙與董夫人皆臨難不屈罵¶
賊而死嘗詔有司定謚立傳公方當國謙巽未皇事¶
見史定公所作通議公石章及先儒史公㳙壙銘魯¶
公始居邑之嘉廣橋&KR0159;國方娠甑鳴三日不止已而¶
<pb:KR4d0340_SBCK_170-1b>¶
生公時&KR0193;媍邉令人亦免乳承舅姑意拊育公同已¶
子公貴令人尚亡恙事之如母其没也為服朞公少¶
以文為宣獻楼公稱賞&KR0004;名変而字文叔以字行年¶
十九荐于郷嘉㤗二年入太學定八年升上舍十年¶
進士及第如豊&KR0622;数世之仁大明生於東等賦識者¶
以方金在鎔有物混成之作後隨群從改今名教授¶
峽州縂領何公炳羅致之幙一日軍&KR0005;&KR0005;領衣疑絹¶
紕&KR0086;離立誶語縂領委公諭之公語軍士曰坐者得¶
好絹衆皆坐以次公授無敢譁者制帥趙公方嚴重¶
靳許可公徃白事為置醴命二子出拜掖公無荅拜¶
<pb:KR4d0340_SBCK_170-2a>¶
公不敢當趙公曰公它曰未易量願以二子相累葢¶
尚書范丞相蔡也湖北茶商群聚&KR0064;横公白總曰此¶
軰皆精悍宜藉為兵可彌變亦可禦敵總行其策招¶
刺令下趍者雲集號曰茶商軍至今頼其用十四年¶
差湖廣總所準備差遣除國子監書庫官十六年¶
除國子録史丞相彌逺以私忌飯僧净普鄞人畢至¶
獨與公登慧日閣屏人語曰上與中殿為社禝計雖¶
有濟國公然五六年未正儲號聞沂邸皇姪事俞兩¶
國恭順客至端重朝謁上常目送今欲擇一講官君¶
忠實可任此責公遜避不敢當史公曰此先公事業¶
<pb:KR4d0340_SBCK_170-2b>¶
先公謂太師浩也俄兼魏惠憲王府教授癸未進士¶
唱名上御集英中殿御者閣使内侍引皇姪對簾正¶
立両宫意有所属矣除宗學諭十七年除大學博士¶
皆仍兼每講堂退相必邀至東閣訪上舉動言語甚¶
悉公對事皆好敞以一言曰不凡相大喜寕宗升¶
遐遺詔上承大統是夜惟召丞相入定策時政府翰¶
苑未及知詔㫖皆定公手太后趣上入官公命子士¶
昌易衣道緑盖車至泝邸進發公留相府之眉夀堂¶
䖏分諸事明旦丞相退朝輦下纎塵不驚六軍兆民¶
仰瞻日出咸池矣上龍飛除諸王宫大小學校教授¶
<pb:KR4d0340_SBCK_170-3a>¶
除宗正丞兼&KR0096;工部郎官兼崇政殿説書公自横經¶
未邸至開&KR0195;丹地每以二帝三王之行事六經四書¶
之格言反覆開陳上必敬&KR0234;一日上問外人因閣子¶
庫進&KR0093;鞋有謗議公奏有言禁有服用頗事新潔者¶
上曰舊例月進鞋数兩朕非&KR0102;不易何由致謗公奏¶
孝宗継髙宗故儉德易彰陛下継寕考故儉德難著¶
寕考受用如寒士衣領重澣革舄屢補今欲儉德著¶
聞湏過於寕考方可上欣受其防微如此寳慶元年¶
改兼兵部兼國史院編修官實録院檢討官除起居¶
郎仍兼史官説官兼樞宻院編修官二年除&KR0096;工部¶
<pb:KR4d0340_SBCK_170-3b>¶
侍郎暫&KR0096;給事中除給事中陞兼同俢國史實録院¶
同修撰紹定元年除翰林院學士知制誥兼侍讀陞¶
兼修國史實録院修撰授端明殿學士僉書樞宻院¶
事三年除&KR0153;知政事兼僉書樞宻院事四年兼同知¶
樞宻院事公在樞筦李全以山陽畔䧟泰圍楊國論¶
猶為揜覆又欲易置江上制總全所不楽者以慰其¶
心公手書白相因全一申去岳逐趙是朝廷之王人¶
國家之帥守悉&KR0234;命於全矣全以盗賊藍&KR0513;奔竄之¶
餘陸梁䟦扈如此曽無一人正色以議其罪國無人¶
矣初海陵夫守公早朝見薛葛&KR0061;三人皆愕然未知¶
<pb:KR4d0340_SBCK_170-4a>¶
所出公曰平時與全為敵者不過三趙若以趙沿江¶
為江淮制使以二趙分帥兩路必能合力捐身以當¶
之須即日處分稍遲賊入維揚大事去矣三人者唯¶
唯同至上前奉之上深以為然云當卽批與丞相奏¶
御批湏是以社禝存亡在此一舉苟不用此三人或¶
有疎失過不在朕上頷之既退知御批已至相府然¶
至晚無所施行公轉扣相子宅之從更&KR0104;懼待旦四¶
鼔後知繳入&KR0058;明出命朝野&KR0172;呼知賊不&KR0085;平矣旣¶
而三趙受命善湘移司金山與范蔡声勢聨属全果授¶
首當是時此賊挟精卒十萬氣吞江表相老於謀國¶
<pb:KR4d0340_SBCK_170-4b>¶
工於應變無如之何公以一書生獨謂全反形已露¶
當聲罪致討為誓不與賊俱生賊以諷及討叛詔下¶
出公之筆讀者咸奮六年史丞相薨十月制授公右¶
丞相兼樞宻使提舉玉牒國史實録院㑹要&KR0217;令端¶
平元年提舉&KR0052;武要略上始踐祚東朝垂箔一相¶
總職垂拱仰成而已天下事皆上尚書裁决而後奏¶
御畫㫖謂之尚先行習以為常乆之上益明習國家¶
事而宰府終未稽首還政既相舉大阿倒持之柄¶
歸之於上一二大黜陟大因革獨断赫然咸曰英主¶
出矣上方欲洗濯三十年積&KR0102;公亦&KR0099;然以天下為¶
<pb:KR4d0340_SBCK_170-5a>¶
推忱布公知無不爲賛上召老成㧞滯淹真公徳秀¶
魏公了翁崔公與之李公&KR0811;徐公僑趙公汝談尤公¶
焴游公佀洪公咨夔王公遂李公宗勉杜公範徐公¶
清臾&KR0061;公甫李公韶或&KR0108;閑散或起遷譎或由常調¶
莫不比肩接踵於朝衆芳翕集時號小元祐大者相¶
継爲宰輔餘亦爲名公卿惟崔公終始辭不至遺&KR0483;¶
如劉公宰趙公蕃亦見旌異用一人行一事朝野忻¶
朴以爲快活條貫先是言者率&KR0026;望廟堂風旨公首¶
革副封由是臺簡始有攻時政闕失者時金亡韃興¶
襄閫首圖上八陵上下其議廷紳多主王羲之孫綽¶
<pb:KR4d0340_SBCK_170-5b>¶
之論然邉臣鋒鋭不可遏偏師出境㨗書系道而三¶
京已返斾矣舊法三衙禁旅&KR0010;一㨂汰癸已以史相¶
薨失舉行甲午併两&KR0010;一㨂&KR0013;汰稍衆又承旨司拘¶
等仗法太&KR0202;卒有失伍者随已帖息而不楽端平者¶
有開邉激變之謗二年五月六䟽乞罷機政御札勉¶
留六月制授特進左丞相兼樞宻院使提舉國史日¶
歴玉牒&KR0217;令經武要略三年八月以霖風四䟽丐去¶
九月以禋祀雷變請益力授&KR0026;文殿大學士醴泉&KR0026;¶
使兼侍讀四疏控辭依舊大學士提舉洞霄宫公自¶
&KR0004;爰立首以清苦變貪濁痛&KR0077;餽遺雖族戚杯&KR0245;壺¶
<pb:KR4d0340_SBCK_170-6a>¶
酒不許人薦亷吏俆澄趙䈣夫于朝聞者興起諸郡¶
多於節序饋朝士酒公奏遇節序視品秩髙下賜酒¶
有差至今行之閩及江浙多士之郡各増觧額由是¶
土安里選創新進士覆試之法真才有以自見售偽¶
者時斥一二以風勵其餘中間欲廢不行後卒如奮¶
大節細行有陸贄楊綰之風&KR0195;懐而去未嘗一語辨¶
誣退居聞邉聲復動恐上顧&KR0104;宻疏上曰辛已金䧟¶
蘄黄寕宗非啓敵之主辛夘韃犯㐮蜀彌逺豈開邉¶
之相不制患於方來但尤追於既徃則蘄黄㐮蜀之¶
&KR0368;開之者誰乎為此誰者盖疑閑冷或簡眷懐每因¶
<pb:KR4d0340_SBCK_170-6b>¶
事以提撕盖迎前而沮抑以羅織使令廢錮子姪貶¶
斥賔友為未快必加以誤國之罪臣非敢以此自辨¶
恐陛下&KR0104;悔太過以泊清明之躬累剛大之志爾嘉¶
熈三年封申國公四年遣中使賜御書輔徳明謨之¶
閣賜楮十萬緡為經始費槐木舊居兵燼無廢公損¶
賜金貿故趾加葺治於里第北營小圃曰安晚取安¶
歩當車晚食當肉之義上書其扁蒔花移竹叠石引¶
泉與朋友嘨咏其中者九年尤愛山行輕車小艇名¶
山古刹如雪竇如太白如翠山雖在萬山中亦至焉¶
率留信宿上遇群臣於公特厚每初度必親御翰¶
<pb:KR4d0340_SBCK_170-7a>¶
墨或聖製或古作貞草間出精金重錦奇薫佳茗間¶
以老人星大士像為夀&KR0010;以為常雖在外亦遣黄門¶
就賜淳祐四年御筆依前&KR0026;文殿大學士醴泉&KR0026;使¶
兼侍讀屡辭不&KR0098;拜少保&KR0026;文殿大學士醴泉&KR0026;使¶
兼侍讀進封衛國公令赴天基聖節上夀班命守臣¶
以禮趣赴闕帥守趙綸致君命乃就道抵江滸有旨¶
宣問庖廪酒菓使蕃雜遝内引玉音委曲不啻家人¶
唯諾奏乞憇傳法寺以待稱觴先巳得旨賜第退至¶
傳法拜御筆曰卿去國許時精神氣宇勝前奏對詳¶
明良用忻懌政頼啓沃以&KR0135;緝熈中使押入賜第五¶
<pb:KR4d0340_SBCK_170-7b>¶
年正月上夀畢六　不&KR0098;以春秋徹章拜少傅依¶
前&KR0026;文殿大學士醴泉&KR0026;使兼侍讀進封越國公居無¶
何哭子士昌出舘江滸决意東歸上不&KR0098;十二月拜¶
少師奉國軍節度使依前醴泉&KR0026;使兼侍讀越國公¶
特賜玉帶及更賜第於西湖之魚荘公雖勉為上留¶
然歸夢栩栩見於篇詠進讀仁皇訓典謂仁祖之仁¶
厚&KR0036;為英明故能修明紀綱而無寛弛不振之患孝¶
宗之英明本於仁厚故能涵飬士氣而無矯勵峭刻¶
之習盖仁厚英明二者相湏此仁祖孝宗所以為感¶
也御札褒諭六年四疏丐歸不&KR0098;八月進讀畢賜晏¶
<pb:KR4d0340_SBCK_170-8a>¶
内苑上御黄&KR1259;命公御青&KR1259;同行苑中謂公曰忠孝¶
嘗晏史浩於此然浩未嘗侍天歩㳺覽故事上釂玉¶
龍柸賜大臣則易柸上命母易柸其尊寵如此是日¶
御前有金瓶貯丹桂上以公老夫婦失冡子慰勞甚¶
至賜瓶花以觧&KR0104;公進感恩詩八十韻上俯用其韻¶
七年三月以礼記徹章拜太保力辭舊比許回授子¶
孫上從公請追封髙祖詒太保異恩也四月拜太&KR0019;¶
右丞相兼樞宻使越國公提舉國史實録㑹要玉牒¶
&KR0217;令經武要略公方與賔客放浪湖山寓僧刹竟夕¶
不歸貂璫及　莫能以所之告詰旦内引叩頭¶
<pb:KR4d0340_SBCK_170-8b>¶
辭日端平&KR0004;　下親政臣歯未衰尚堪挈力仰賛聖¶
謨然猶有智慮所不及者仰賛保全今迫桑榆乆在¶
田里於人物國事皆不諳悉若冒昧承命必誤委寄¶
玉音勉諭盖有外間所不及知者甫退則中使已接¶
踵矣嘆曰上眷如此将所何逃乃入治事或謂更化¶
改元為再相第一義公曰改元天子之始事政化朝¶
廷之大端漢事已非古然亦不因易相而為之其¶
老成定慮如此上以邉遽憂形玉色詔趙公葵以樞¶
宻使視師陳公韡以元樞帥湖廣二公謙巽未敢當¶
㑹公再相力主其事科降辟置荅敏于響二公欣然¶
<pb:KR4d0340_SBCK_170-9a>¶
勇往丁洙泗水之㨗渦口之㨗木庫之㨗皆處置得¶
宜之效諸閫申請劃時奏啓時謂張仲孝友惟公足¶
以継之公九年於外納污藏垢人意其有磊隗不¶
平之氣見之施為公殊不然不立異不私已除授進¶
擬必咨同列必参公論朝士有累遷而未見靣者或¶
曰恐非吐握之峩公曰某人同列所敬某人同列所¶
譽豈欺我哉吾惟得人以布周行足矣何必&KR0259;為已¶
恩先正問東&KR0441;問西&KR0441;吾所師也篤大學燈&KR1084;之舊¶
分賜金　齋金以前相待經幄還齋亦束帶序歯學¶
厨曰給　錢及楮析　有司固&KR0100;元数韲鹽不給公¶
<pb:KR4d0340_SBCK_170-9b>¶
命増　監學&KR0010;乆頽圯　成請修廢舊取辨尹¶
漕　給錢於朝命尹漕董其役丹艧一新九年¶
　　太師左丞相兼樞宻使提舉國史日歴玉牒¶
　　經武畧要辭太師不拜使前太傅每謂天下之¶
　　　養兵兵費困於生劵思所以變通之遇調¶
　　　属量逺近以便其道涂時緩急以次其¶
　　　費省三分之一又議移&KR0010;調兵屯以戍淮¶
　　　頭目以節&KR0338;稍先移顉江策勝一軍屯泗¶
　　　于彼公私便之惜乎去位而未盡行也諸¶
　　　壓两浙尤多丁稍吏卒徃徃破家以償公¶
<pb:KR4d0340_SBCK_170-10a>¶
作姦犯科者追理稍里誤者一筆勾去之全活甚衆¶
㳂江弄舟之賦素重空無一物猶以力勝計公次第¶
停罷如池之冩　有大法塲之日其錢分&KR0032;諸司公¶
奏罷其並縁魚取者盖數倍公家之入合分&KR0032;者從¶
朝庭償之報下公與客飲舉杯曰今日飲此自覺快¶
活其軫求民瘼如已疾痛督府先取江東西湖南北¶
利源不在官者以佐軍費反結局詔歸之大農公擇¶
才使之提領於外&KR0010;入不啻鉅萬住印㑹子者三年¶
京尹焚毁舊㑹七千萬版曹亦豐&KR0283;三數年間邉閫¶
科降未嘗匱乏四䟽乞謝事十年進十&KR0027;元吉箴一¶
<pb:KR4d0340_SBCK_170-10b>¶
符歌二典　崇儉四　行五能定六明善七謹微¶
八察言九惜時十務實盖取　卦六五爻十朋之&KR0027;¶
弗克違元吉釋者謂以柔居尊而不自任故可以&KR0053;¶
衆材之助所以為元吉也奏扎略曰詩曰敬天之怒¶
書曰敬天之休臣謂敬天之怒易敬天之休難未飢¶
火旱天之怒也時和&KR0010;豐天之休也天怒可&KR0104;而以¶
為易天休可喜而以為難何哉蓋&KR0104;則惧心生惧則¶
天之怒可轉而為休喜則玩心生玩則天之休可轉¶
而為恕旣奏甚稱上旨宣付史舘又賜詔奨諭十一¶
年十䟽乞罷政皆不許進讀光寕兩朝寳訓今上曰¶
<pb:KR4d0340_SBCK_170-11a>¶
歴㑹要玉牒淳祐條法事&KR0011;俱拜太師皆力辭九月¶
明禋相禮有㫖閤門給秩掖二人是夕三上奏辭不¶
&KR0098;禮成御筆褒諭再賜玉&KR0321;令服以朝十一月丁酉¶
公奏事退感寒疾前一日尚賦梅花詩與同列倡和¶
及是絶食餅薬猶以未得雪為&KR0104;俄大雪公作而曰¶
百官和雪上必甚喜命掬雪床前&KR0026;之叅奏乞罷不¶
&KR0098;奏不已拜太傅保寕軍節度使充醴泉&KR0026;使進封¶
齊國公提舉史舘疾革乞致仕拜太師保寕軍昭慶¶
軍節度使依前齊國公致仕　甲辰薨於丞相府¶
公生於淳熈三年九月辛未享年七十有六遺表聞¶
<pb:KR4d0340_SBCK_170-11b>¶
表上震悼輟朝三日御筆贈尚書令追封魏郡王賜謚¶
忠定娶謝氏特封魏衛國夫人男子一人士昌朝散¶
大夫寳謨閣侍制先公六年卒女一人特封碩人適¶
故朝散&KR0048;大理少卿史望之孫男三人大有某官¶
大節某官大節某官大有等以寳祐元年十一月壬¶
寅奉公柩窆於鄞之豊楽郷東山之原公四登宰席¶
先後八年啓沃帝心謩圗國事闗於安危理亂大計¶
者不可勝書然奏藁無片紙存者每曰陛下神聖群¶
臣莫及事有當言轉移於造&KR0176;附耳之際足矣陸敬¶
輿奏議雖膾炙人口吾不忍為也昔藝祖有宰相湏¶
<pb:KR4d0340_SBCK_170-12a>¶
用讀書人之訓及公宅揆朝野皆曰上用真儒矣自¶
塲屋之作至宗廟朝廷典册之文莫不精妙傳者&KR0083;¶
貴然散落未嘗&KR0053;拾雖玉堂制草家無副墨所存惟¶
録潜邸聖語及表奏啟剳詩賦箴銘賛偈記序䟦¶
策問䟽致語醮詞謚冊墓碑&KR0021;文等共六十&KR0195;藏于¶
家公之&KR0004;相也真趙掌制也世以為真學士洪王入¶
䑓世以為真御史天下所謂端人正士不在經筵則¶
在從槖不在西掖則在東省上語公嘗上書者比卿¶
司馬光公曰毁譽何常之有今曰　聖意嚮臣故譽¶
臣朝曰聖意厭臣則必毁臣矣上為一笑其再相也¶
<pb:KR4d0340_SBCK_170-12b>¶
端平遺老凋謝十無一二新貴各立門庭分黨與公¶
雖素有主眷尚操化&KR0096;然人情固已隂懐向背無同¶
舟共濟之意矣公㧞士蒲朝施惠於人無德色士或¶
先從後畔亦待之如故然天下至廣豈無偶遺之賢¶
未烝之髦自昔人物㑹通之盛莫如元祐而鄭俠老¶
死田里陳師道晚方入舘未聞二賢觖望於馬吕也¶
彼以躁心而致宰物者之憾可以&KR0026;世道矣公何慊¶
焉湯巾仲能論事侵公不自安求去公曰已欲作君¶
子使誰為小人力勉留之徐公清庾嘗論公引之共¶
政趙公葵視師年餘乞結局上欲&KR0098;之而末有以處¶
<pb:KR4d0340_SBCK_170-13a>¶
公曰非使作相不足以酬勞陛下豈以臣故耶臣必¶
不因葵來便引退臣願為左使葵居右上汔從之其¶
茹納如此然趙公竟不果來又奏今内外之臣俱天¶
下之選前後昆命皆聖断之公非成則璜不疑何卜¶
有丙與魏請擇於斯惟能共起於治功奚必皆從于¶
已出其不吝&KR0096;&KR0194;如此公雖貴自奉䔥然非以位為¶
楽者直以事上潜邸君臣義重上旣苛留不忍决去¶
耳對客每歎甘&KR0777;遯野䟽傳還鄉之不可及其意&KR0055;¶
矣盖丙申代公者喬也辛亥代公者吳謝也公去矣¶
薨矣喬　吳謝行乎國政冝有以愈於端平者而皆¶
<pb:KR4d0340_SBCK_170-13b>¶
不然何哉世之爱公者徃徃惜公再出然公庚戌乞¶
身之疏固嘗去禀性拙直無委曲籠罩之術事力儉¶
薄無納交要譽之資施恩而不市恩故背之者以為¶
常任怨而不報怨故仇之者無所忌又曰召謗納悔¶
一已之利害輕梗事敗謀國家之&KR0028;係大昔謝安矯¶
情姚崇&KR0096;譎吕夷簡操術居是職者可專任拙直哉¶
凡数十疏皆然冩心事之精微拯筆力之髙妙不辨¶
流言於一時而付公議於千載後之&KR0259;者必有感於¶
斯文矣公奮身儒素族多隐約公為侍從月分俸均¶
給或值乏絶稱貸以継覺際庵舊約諸位輪祀至公¶
<pb:KR4d0340_SBCK_170-14a>¶
身任其責即庵别剏大堂可容百人几席器皿悉具¶
率於禁煙行之酒肴蔬菓必精潔居官或疾病則飭¶
子姪主&KR0021;&KR0004;魯公規夀藏于塔嶺夣嶺對岸百堂扁¶
以金書常充逹三字擁以蟠龍作紀夣長句筆之于¶
册既卜穴宛然夣境時公猶未生及稍長魯公語公¶
曰蟠龍金字豈非御書之兆勉之越三十年上訪家¶
世公以夢告果賜奎墨輝映山谷與手澤所書如合¶
左契公乆秉鈞軸髙下在手然不以名器私親昵莫¶
爱於子而士昌生前止通直奉佑神祠非但公不私¶
其子　恩亦恥為恩澤侯莫親於媚而史倩生前止¶
<pb:KR4d0340_SBCK_170-14b>¶
倅貳需次徽守公不欲使倩領郡改&KR0418;祠&KR0117;公少學¶
於迂齋楼公昉以端平&KR0004;褒崇為未至再相奏國史¶
浩繁難披閱臣之師臣昉嘗纂十朝撮要頗精覈上¶
令冩送官又奏房魏遇主無一語及河汾殊為忘本¶
及撮要進御楼公追贈龍圖閤侍制其於在三之義¶
如此公葬十年魏衛國謝夫人年八十八年貽書莆¶
田劉克荘曰先忠定宰木已拱而未有状其行者今¶
以此筆属子克荘仲弟克遜從弟希道少肄業特志¶
侍公筆研克荘宰建陽烏臺方吹洗詩案懼不免禍¶
公在&KR0200;闥獨御史丞相為觧紛克荘&KR0023;為聖世全人¶
<pb:KR4d0340_SBCK_170-15a>¶
公之賜也既嘗　張洽陳振孫范炎陳祐俱召¶
審一再遷為樞&KR0122;省&KR0048;皆公進擬公策免克荘亦流¶
落於外内午入為少篷兼西掖不乆生留　免去公¶
以孤卿國老之重小車訪别逆旅&KR0099;然曰子為道卿¶
吾為承君矣公再相数&KR0010;克荘銜恤三年白首再召¶
覺國論愈矛盾&KR0166;味殊酸醎公决去雖勇上勉留愈¶
堅固對為上言紛紛之議不過責難於吾君責偹於¶
吾相非有他意政當容之爾自知其論濶於事情然¶
區區之心上欲将順明主之尊師重傳下欲觧周召¶
不説勉夔龍之相遜而已而或者怪其不能随声接¶
<pb:KR4d0340_SBCK_170-15b>¶
響訶佛罵祖群起而攻曰是黨相者克荘謂惟去可¶
以自湔六乞祠两納禄皆不報公由是不復敢相親¶
猶摯維不使去不数月而斥斥未幾而公薨然天下謂¶
知我者必曰安晚公與人書疏亦以鐡漢見擬嗟夫¶
宰相必㧞士士必不畔知已情意之常也若一旦去¶
子宣而戀元度之恩波迎子厚而詆微仲之相業乃¶
風俗之變豈情義之常哉公門生故吏滿天下而两¶
國不逺数千里番番於一衰癃之叟托之以&KR0036;潜闡¶
幽之任豈非以其㝡乆故知舊事已退老無謏筆乎¶
乃摭實書之以告太史氏謹状¶
