# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:51.325249
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 104
#+PROPERTY: FILE SB04n0252-104後村先生大全集-卷第一百四.
<pb:KR4d0340_SBCK_104-1a>¶
後村先生大全集卷之一百丹四¶
　題䟦¶
　　墨林方氏帖¶
　　　梅都官¶
時蔡公以宻學守泉故帖有南方景清物美之羡聖¶
俞不以書名而結字妍華在歐蔡之間所餉蔡公鼠¶
鬚筆并散帖云此&KR0081;老加意者葛亦宣城人蔡公嘗¶
倩繁筆故聖俞有此餉¶
　　　賈内翰¶
賈公名字俱暴伋生其立朝大節似之&KR0004;吕獻可嘗¶
<pb:KR4d0340_SBCK_104-1b>¶
論公過失及公為中丞吕除御史辭避不許公奏誨¶
向論臣一時公言其人方正願與同列史稱汲生戅¶
褊公盖賢於汲矣此帖與延平守云郡乃閩中孔道¶
冀少加彌縫以弭嘵嘵&KR0001;謂介而能通者耶¶
　　　沈内翰　叡逹¶
此與蔡忠惠帖也忠恵在計省最久有勞于國治平¶
初副樞闕宰相擬忠惠及王珪以進厚陵不用而自¶
擢王疇文通&KR0001;云仰聼登用之命三年矣可見人望¶
属于忠惠如此忠惠之不大用猶以飛語中傷之故¶
文通方承眷寵垂大用矣年僅四十而天王疇輩材¶
<pb:KR4d0340_SBCK_104-2a>¶
望不及二公逺甚而名位過之此所謂命耶叡逹詞¶
翰突過其兄而宦不遂亦命也¶
　　　宋龍學¶
裕陵御製韓魏公神道碑命次道書次道乞如太宗¶
皇帝書趙中令碑故事上曰太宗宸翰子孫安敢倣¶
俲又云卿父子皆善書次道始奉詔上又求宣獻¶
字次道遂進數軸然世但稱父子史學而罕稱其字¶
&KR0073;陵天縱多能聖鍳尤髙非輕許可者墨林所藏次¶
道帖乃行草恨未見其楷&KR0032;爾次道名敏求宣獻名¶
綬字公垂¶
<pb:KR4d0340_SBCK_104-2b>¶
　　　蘇文忠公¶
鮒與祁大夫皆欲脱叔向子雖然叔向拒鮒不逹卒¶
賴祁大夫以免者古之君子非但不肯因小人以求¶
福亦不肯因小人以避禍也陳太丘弔張讓母䘮荀¶
緄為文若娶唐衛女雖非求福未免畏禍此在叔向¶
下矣欽永附王氏劉桞黨叔文既非避禍専欲求福¶
此遠在荀陳下矣坡公書此有深意世言章子厚本¶
與坡善為蔡卞所刼故坡亦南遷豈非子厚嘗密導¶
此意坡公拒而不受乎余讀而深悲之(書左&KR0019;帖)¶
西域文字與中華絶異然流&KR0019;既久雖華人未免為¶
<pb:KR4d0340_SBCK_104-3a>¶
胡語自唐人虞禇帖中多用和南字歐　學謂¶
不曉知南為何語不肯冩此二字學者衛道不得不¶
然至坡公則手書佛經非一種心經在貝葉中尤古¶
奥簡捷盖在惠州時為沈夫人所作夫人乃南圭使¶
君之内嘗夢僧迦送子瞻過海者(書多心經帖)¶
仙者&KR0081;洪孫思邈著有方書&KR0019;世抱朴子方最多世¶
未有試之者若千金方則試而騐者多矣坡公於其¶
中錄出此方豈以其言高虚似抱朴子者輙恨吾老¶
矣不能以身試方當俟諸識者(書千金方帖)¶
蘇子美贈秘演詩云賣藥得錢祇沽酒一飲數斗猶¶
<pb:KR4d0340_SBCK_104-3b>¶
惺惺演塗去之子羙大怒演云公詩傳萬口吾持戒¶
不謹已爲浮屠罪人公又從而暴之乎懐素工草書¶
同時如顔尚書張處士餉酒與魚前輩如坡公手錄¶
其醉筆人固不可以無藝也此二髠一畏人知其飲¶
酒一自状其醉絶甚可&KR0015;(書懐素自作五言帖)¶
公自紹興以後詩文未嘗有貶謫之歎已夘元符二¶
年也公在昌化南遷七年矣&KR0001;書子羙天寒翠袖薄¶
日暮&KR0029;修竹之句可謂哀而不怨婉而成章矣(書杜/詩帖)¶
公自䟦云書夢得數詩今僅存二首前幅似爲人截¶
去巫峽蒼蒼烟雨時時誤爲枝(書劉夢得竹枝歌帖)¶
<pb:KR4d0340_SBCK_104-4a>¶
余評此詩在張藉王建之下望盧仝劉义尚隔㡬水¶
坡公取其自在前輩論文氣象門闊如此(書晚唐詩)¶
退之效盧益歐公效蘇梅坡公效黄秦輙逼真而反¶
勝之譬如老禪與學人問答機鋒當有餘郭功甫效¶
太白潘邠老效老杜用盡氣力而不近傍譬如寠人¶
學富家調度事力苦不足也(書少㳺五言帖)¶
唐樂府惟張藉王建本朝惟一張文潛爾坡公手¶
錄此篇亦如退之於舊輩乎然文潛每篇語意有緩¶
弱處不如藉建句句緊切(書文潛寒衣歌)¶
前詩詔聖南遷初至惠州&KR0001;作也後詩建中靖國北¶
<pb:KR4d0340_SBCK_104-4b>¶
歸過嶺所作也相去七年集中各有題後詩凡有二¶
篇本不相聫属今合而為一皆題云到惠州時亦可¶
疑(書到惠州詩)¶
公貴盛時士競趨其門故文者托公以重其文挾藝¶
者托公以售其意及其遷謫也未聞一士如韓生從¶
殷浩至東陽李商隱從鄭亞來循州者盖有相遇都¶
城以扇障面不揖叔黨者矣潘衡何人乃渡海忍飢¶
為公留一年其人賢于李公麟輩逺矣墨百日不堅¶
燥非善墨也然婺魯至今猶托衡名焉烏乎魯工能¶
托其身傳其藝如此士豈可　自¶
<pb:KR4d0340_SBCK_104-5a>¶
萊州題名朝散郎何甫元符三年爲守帖云朝散使¶
君郎其人也容齋三筆云英州江水貫市架木爲橋¶
郡守建安何智甫始叠石爲之橋成坡自海外歸爲¶
作何公橋詩然則何名甫而字智甫帖云智翁者¶
豈避其名耶南山之游寕並轎而不先升車以一代¶
元老過荒遠小郡執謙特甚若不敢與太守鈞敵者¶
前軰厚徳如此海島非人&KR0001;居韋執誼李文饒盧多¶
遜皆徃而不返此老覊囚累載白首北還乃云何時¶
得郤掃一室復如在海外時其浩然不屈之氣非黨¶
禍所能怖烟瘴所能死也(書與何智翁四帖)¶
<pb:KR4d0340_SBCK_104-5b>¶
方子容字南圭金紫功名峻之第四子擢皇祐甲科¶
坡公貶惠州南圭為守相處甚懽方氏書&KR0030;多經坡¶
公題品或為書佛經或為書史傳徃還簡帖尤多其¶
家舊有萬卷樓所收坡公遺墨至四百餘紙後羽化¶
略盡墨林僅有冩心經及左傳三數手簡十四幅而¶
已前二帖云日與吏民望前塵又云治行有日併增¶
欣抃可見坡先至惠南圭後臨郡也其三云厄困塗¶
窮衆&KR0001;鄙棄公獨&KR0053;恤其四冩碑其五答林媪酒其¶
六借㫖誥可見太守之厚于黨人也其七其八其九¶
皆言蔣簿&KR0089;事按列子極西儀渠之國親死則取柴¶
<pb:KR4d0340_SBCK_104-6a>¶
焚之然後為孝子盖&KR0189;唐之寓言以謂尤而效之者¶
謂後世中國㫖以火&KR0089;為俗&KR0253;簿賴公一言免于荼¶
毗之苦前輩雖困厄中而濟人利物之念終不少忘¶
如此其十則再謫海外離惠時也其十一其十二其¶
十三其十四則至番禺道間及至海外時也云廢逐¶
之餘傾盖贛上歡如平生世言坡素善南圭以此帖¶
攷之坡南行南圭出守始遇諸塗爾又云薫濡之喜¶
既深煩慁之愧亦厚又云慰藉津道求之古人亦未¶
易得又云家累托治下無内顧憂思之心又云邁時¶
去請見兩新婦許拜老嫂又云白首投&KR0189;佩公閉門¶
<pb:KR4d0340_SBCK_104-6b>¶
杜口謝絶萬事之戒又託諸家書至昌化黨禍人&KR0001;¶
共畏賢者遜之小人或反以爲竒貨潭帥温益廹道¶
卿夜絶大江宜守囚山谷於譙樓遂死樓上台守脅¶
了翁廣漕怖元城雷守罪以屋僦子由之人南圭當¶
是時獨能調䕶遷客待之如骨月寕傲章蔡之凶熖¶
不畏瘵疫之傳染有東都節義之風自惠州歸年未¶
七十即挂其冠盖勇退之志素定矣晚年夫婦考夀¶
见其孫畧登科顯仕抑天報歟今直下雖㣲坡帖雖¶
散其族人徃徃有珍藏者墨林亦族也又坡公手&KR0039;¶
漢書見在方南圭族孫長溪宰之泰處(與方南圭/十四帖)¶
<pb:KR4d0340_SBCK_104-7a>¶
二君不知何人可權失其姓時澤雖著姓氏而失其¶
名當攷(與可權長官)時(澤推官帖)¶
醇之與二蘇交情如此惜不得其姓名方勸坡戒言¶
語時詩禍未有萌也自密守徐自徐守湖自湖乃逮¶
赴御史獄坡聰明了不自知子由亦未之知而醇之¶
獨先知之可謂見遠察㣲之士矣墨帖所藏坡帖皆¶
晚年時字此帖在烏䑓詩案以前尤清媚可愛(坡&KR0032;/四帖)¶
　　　李舍人¶
此熈寕三舍人之一也可寳可寳名大臨字才元蜀¶
人　右䟦名臣十八家下¶
<pb:KR4d0340_SBCK_104-7b>¶
　　　唐内翰　諫院¶
唐氏人物最盛彦猷居錢塘貭肅居荆南然皆通譜¶
林夫翰墨不减彦猷二問風節無忝貭肅蔡公有與¶
彦猷帖云前月十九當直後殿且殿中君作為動摇¶
山嶽雷霆之下挺然不動遂有春州之行見人子弟¶
為善而賀其尊老至情也又　絶口不自言嘗救貭¶
肅一節盛徳也林夫俊人始贊新法後攻介甫雖非粹¶
徳要合于易之不逺復賢于迷而不復者多矣¶
　　　錢内翰¶
忠懿真行草字猶有唐人典型至穆父則　本朝¶
<pb:KR4d0340_SBCK_104-8a>¶
人字矣¶
　　　張浮休¶
此帖在落侍制謫守武昌之時詞意猶不自保知黨¶
禍之未巳也未㡬再謫副團商州安置¶
　　　劉元城¶
當公南遷&KR0101;司希宰相意欲殺之以媒進信臣者以¶
一宰之㣲乃因陳秀才遣曹亮以書侯公起居可謂¶
賢矣按信臣姓鄧名弼亮　陵人元祐中登第嘗為¶
新興令與元城道卿善家藏二公遺墨甚多¶
　　　陳了翁¶
<pb:KR4d0340_SBCK_104-8b>¶
了翁既為二蔡所怨交㳺畏禍至斷徃還此帖謝¶
其人餉子魚荔枝必莆士也又云在宜春得書不敢¶
偹答豈非怨畏其人耶吾里前一輩惟陳當時諫議¶
與了翁先後居言路意其與諫議公者¶
　　　陳殿院¶
殿院與了翁齊名世謂二陳字亦清麗可愛¶
　　　鄒道卿¶
道卿直聲盖穹壤然惟諫書凛如霜日一字不可增¶
損至如它文亦多泛應此帖求銘輙淂又以巽詞答¶
之亦可見公之盛徳也¶
<pb:KR4d0340_SBCK_104-9a>¶
　　蘇才翁　子美¶
才翁兄弟皆&KR0573;負竒偉有志于世然一留落于外一¶
摧折而死可悲也二蘇書實為本朝破荒才翁錄吕¶
丞相事筆力廹王子敬下視張長史字在紙上乃欲¶
飛動其為發運置司於許歎曰好時好日在許州過¶
了二年世但知哀子美之不遇若才翁則以為官逹¶
安知才翁之志尤可哀乎其年輩稍在蔡公前以兄¶
自居呼蔡為弟蔡公亦自言蔡書得才翁屋漏法前¶
輩樸實服善如此若米顛自以為勝坡公師以自¶
以為過山谷足以發千古一笑而已¶
<pb:KR4d0340_SBCK_104-9b>¶
　　　陳&KR0180;散¶
君黙字子真蘇滄浪之婿也慕嵇叔夜陵望為魯人¶
自號&KR0180;散了翁銘墓稱其草書得外家法詩亦有滄¶
浪氣骨¶
　　　張義祖¶
友正字義祖丞相鄧公季子平生不出仕世傳其有¶
别業&KR0033;三百萬盡鬻以市&KR0083;學書二十年不下樓有¶
君謨淺近元章狂誕之評今觀三帖清妙信有晉宋¶
間人筆意但或者稱其&KR0001;用筆鋒長二寸&KR0178;不近人¶
情自鍾羲張獻無此筆也¶
<pb:KR4d0340_SBCK_104-10a>¶
　　　周越¶
周越膳部與李西臺同時&KR0001;著法書苑論古今字學甚¶
詳偹其草書獵狐篇非不&KR0039;綴波&KR0030;矜衒姿態要以¶
以五陵俠少結束華楚然都無士大夫風度歐公評¶
本朝書惟取才翁兄弟及君謨三人不肯屈第四指¶
西䑓且不見取况膳部乎滄浪公亦歎時人以其詩¶
比杜黙字此周越爲不幸黙詩所謂聖人門前大蟲¶
者黙越並稱其不與越甚矣葛立方乃謂君謨書初¶
學越此語全無按㨿又躋米於蔡上非特蔡米輩行¶
人品判如穹壤姑以字論蔡如周公繡裳赤舄如孔¶
<pb:KR4d0340_SBCK_104-10b>¶
子深衣元冕立于宗廟朝廷之上米如荊軻説劍如¶
尉遲敬徳奪矟耳烏得與蔡抗論乎是何工于知周¶
米而拙於知蔡也¶
　　　米元章¶
米老字&KR0030;極竒崛詩文不陳腐是書此詩于綾不是¶
得意之作然為人矜誕遂有顛名余嘗評其詞翰要¶
是世俗詭異之觀非天地冲和之氣也學者當以歐¶
公蔡字為師¶
　　　右䟦　本朝名筆六家¶
　　　張無盡¶
<pb:KR4d0340_SBCK_104-11a>¶
此帖謂過廬山見熊伯通有孤兒多怒之語按熊本¶
字伯通時自洪守奪一官歸鄱無盡自察官責&KR0101;鄂¶
州酒税既以申状求&KR0351;宇又云公存恤逐客如此必¶
無熊君之言矣盖與鄂守者余嘗謂無盡在元祐初¶
召入獨言先帝陵土未乾即議更變非是似非隨時¶
向背立論者向使復召移其所以規元祐者規紹聖¶
豈不誠然大丈夫哉奈何首誣名徳元老徧詆忠賢¶
名臣開投&KR0189;禦魅之門倡毁碑斵棺之説旣以此取¶
貴位然後欲&KR0108;&KR0826;擺脱以滌前垢而&KR0053;新譽生掠虚¶
美没竊佳謚其智遠出章蔡之上矣予聞佛者宗果¶
<pb:KR4d0340_SBCK_104-11b>¶
嘗問無虚賢温公而論之何也答曰&KR0044;荒要做官爾¶
噫使無盡不爲佛學&KR0001;誤决不至於無忌憚如此觀¶
老僧欲往烏寺呵佛罵祖之簡蓋以謀國比之說¶
禪故曰佛學誤之也若坡公其時果着力吕申公果¶
用之徃烏寺不知又打罵何人必是回戈攻半山¶
老子及其門下士矣禪家&KR0001;謂呵佛罵祖者猶扶公¶
子之背以出公子也無盡呵罵吕申者豈亦扶之然¶
後出之耶然舉當世惡京怨京能與京異能反京所¶
爲所謂彼善於此者夫亦如元城了翁而後可以攻¶
京無盡攻京殆是以燕伐燕京豈肯心服也哉¶
<pb:KR4d0340_SBCK_104-12a>¶
　　　鄭介夫¶
介夫福清人居于縣之西塘先廬猶存余屢至焉手¶
澤書數册及坡公贈詩一卷其家寳藏至五世孫循¶
不能守多歸于墨林此帖數册中之一葉爾¶
　　　黄魯直¶
以眉山方韓栁可也少㳺似未至此田里豈以禹錫¶
秦氏子有所假借耶(與秦禹錫帖)¶
右山谷自書其淂意唐律也如桃李春風一杯酒江¶
湖夜雨十年燈黄流不觧涴明月碧樹為我生涼秋¶
固佳句如初平群羊對叔度千頃淳于吞一石對¶
<pb:KR4d0340_SBCK_104-12b>¶
庖丁解十牛則似欠工學者止學淂此等句而前二¶
聫未有侣之者本朝草書惟蘇才翁杜祁公若山谷¶
草法錢穆公固嘗評之矣(書律詩帖)¶
朱給事名&KR0807;字君貺元祐黨人清修君子也山谷書¶
謫仙此詩予之殊不可曉(書太白詩)¶
　　秦少㳺¶
馬詩有李杜之作在前後人極力馳驟不能及少㳺¶
此詩非不工但神氣慢善呼唤不来然與晁張俱客¶
蘇門而結字自為一體則異乎二三子之尚左者¶
　　　右跋　本朝名臣帖十家¶
<pb:KR4d0340_SBCK_104-13a>¶
　　　丁章吕蔡¶
丁謂之帖一章子厚帖二吕&KR0123;甫帖一蔡元長帖二¶
元度帖四謂之不甚工書子厚書程沙隨評為本朝¶
第一此二帖信佳一薦同人黄君云此為相近無人¶
不能獨延之豈子厚之力不能舘一賔耶抑持援輩¶
皆早慧無待於師友耶一歎京師無醫元長帖皆與¶
彦稽者&KR0178;是方天若字以餉荔枝等語詳之其為天¶
若無疑元度帖一錄楚辭二一錄小簡老子疑亦與¶
天若者一云家兄入輔幾政豈獨宗族之幸鄉閭聞¶
之想亦慶喜嗟夫遭時如君謨立節如君謨然後可¶
<pb:KR4d0340_SBCK_104-13b>¶
以言宗族之幸鄉閭之喜&KR0002;卞與京爲國巨蠧宗族¶
如子應方且閉户退藏挂冠以避其&KR0424;郷閭如方軫¶
方且呌&KR1377;憤激擢髪以數其罪而其兄弟不悟自慶¶
自幸如此可發識者一噱元長書比米顛尤險惡¶
元度用筆差老¶
　　　　　右䟦張丁章吕二蔡帖六家¶
　　鄭徳言書&KR0030;¶
　　　坡公進紫&KR0340;花詩真蹟¶
後一百六十有一年淳祐丙午十月二十七日今上¶
皇帝講禮記徹章詔宰執及講讀官十四人錫宴秘¶
<pb:KR4d0340_SBCK_104-14a>¶
書省克荘以少蓬説書崇政殿兼權中書舍人預為¶
啟事書前人絶句賜群臣至是始賜一御書聖製七¶
言唐律一首恭惟帝學同符元祐克荘翌日恭和以¶
進又别獻一詩然惡札蕪辭上不足以賛明主緝熈¶
下不&KR0085;以望前輩風流之萬一夫必有臣如軾然後¶
對紫&KR0340;花無愧色克莊末學淺聞孤負君父奬擢多¶
矣徳言其磨礪以須它日與坡公並驅者非子其誰¶
　　　西園雅集圖¶
本朝戚畹惟李端愿王&KR0051;卿二駙馬好文喜士有劉¶
真長王子敬之風此圖布置園林水石人物姫女小¶
<pb:KR4d0340_SBCK_104-14b>¶
者僅如針芥然比之龍眠墨本居然有富貴態度&KR0030;¶
固不可以不設色哉二駙馬旣賢而坐客皆天下士¶
世傳孫巨源三通鼓眉山公金&KR0107;墜之詞想見一時¶
風流醖籍為世道太平極盛之&KR0049;未幾而烏臺鞫詩¶
案矣賔主俱謫而囀春鶯輩亦流落于他人矣自是¶
戚畹始不敢與士大夫交逰山谷詩云天&KR0224;恢中夏¶
賔筵禁列侯深味此句足以悲慨¶
　　　巨然春溪欲雨圖¶
本朝僧以&KR0030;著名如惠崇居寕巨然皆見于荆公詩¶
今巨然此幅又見于安晚公䟦二公于人之一藝小¶
<pb:KR4d0340_SBCK_104-15a>¶
善記錄如此其為天下宰不亦宜乎¶
　　　王輔道&KR0001;作河東方漕墓誌¶
故河東轉運方公諱宙字子正少擢第端明蔡公倩¶
也京雖端明兄弟行差晚出自為小官即與公親善¶
後當國以司農丞召公不數日求外補至死不復入¶
于時非京親故而夤縁附托以媒進者多矣公真其¶
親且故而惡京逺京甚于蕭&KR0683;之見婦人退之之譴¶
瘧鬼也烏呼賢矣哉公曾孫審權示余以其家&KR0001;藏¶
諸老翰墨盖公尤為范忠宣蘇文定所知陳忠肅鄭¶
介公其友也書帖皆存又故老傳錄公在京西乞給¶
<pb:KR4d0340_SBCK_104-15b>¶
還伊川先生&KR0001;買汝州田言范蜀公子百揆罷官非¶
辜又言唐義問身後三子未禄宜還其恩數方黨禁¶
盛時邢恕有斬頥萬叚不救之語温益廹道卿夜絶¶
江右悈陳獄具脅了翁其漕自詭殺元城而公于是¶
時居官持論獨如此&KR0111;一身之齟齬援諸賢之流落¶
其人或已物故尚欲旌錄其後烏呼賢矣哉夫男子¶
闔棺事定今觀王寀輔道公作銘誌凡此諸事皆不¶
書是闔棺之事殊未定也謂公為時相章公太尉吕¶
公師相魯公從官徐鐸吕嘉問所薦&KR0178;非公意然謂¶
&KR0005;處以臺閣力請外　末言公氣勁不數數榮利晚節¶
<pb:KR4d0340_SBCK_104-16a>¶
論亊尤不苟合稱之曰子正可以無愧則可謂㣲而¶
顯婉而成章矣輔道此文自佳楷法絶妙似禇河南¶
惜非真筆爾或曰了翁作豐尚書行状止述爵里卒¶
&KR0089;年月無垢祭洪忠宣僅有嗚呼哀哉四字子何求¶
備于輔道之詳也余曰二公貴近于朝其事顯方公¶
滯留于外其事隱故詳述以補誌銘之闕云¶
　　　陳丞相家&KR0001;藏　御書二¶
(臣)恭惟隆興乾道之盛比于慶厯元祐阜陵既同符¶
二祖而正獻公相業亦與韓富司馬匹休豈有它道¶
哉不過君相之間皆以進賢退不肖為第一義當時之¶
<pb:KR4d0340_SBCK_104-16b>¶
所黜陟用舍天下皆以為當而巳公家藏宸翰所書¶
用人論臣伏讀而嘆之曰明此而南面堯之為君明¶
此以北面舜之為臣此語足以賛天下此論矣(書用/人論)¶
(臣)按故相王文公絶句尤多而工阜陵書此篇賜陳¶
正獻公者豈非以其冲澹閑雅異於它作歟如晴日¶
暖風生麥氣綠隂芳草勝花時之聫亦為天語稱賞¶
盖與前詩同一關鍵惟深於詩者知之文公又有何¶
時白石崗邉路渡水穿雲取次行之句亦甚妙(阜陵/書荆)¶
(公/詩)¶
　　　復齋臨蘭亭¶
<pb:KR4d0340_SBCK_104-17a>¶
善書者未有不臨禊帖然有貌似之者有意似之者¶
余謂貌似之者&KR0278;孟之效孫叔敖也意似之者魯男¶
子之學栁下惠也復齋&KR0001;臨其意似者耶¶
　　虚齋書畫¶
　　　禊三帖¶
此五字未缺時本尤可寳而藏禊帖者多以五字缺¶
者判真&KR0915;&KR0278;劣然則易書反不如出於秦&KR0069;孔壁者¶
為可信耶¶
此五字缺本視他本尤竒妙惜其墨蠟草草或濃或¶
淡然筆意神逸如星斗麗天非輕煙薄霧&KR0001;能翳也¶
<pb:KR4d0340_SBCK_104-17b>¶
此本與余家所藏薛本無毫髪異字畫皆極瘦視今¶
人所寳字畫肥者各不同尤遂切初王順伯號博雅¶
皆以肥者為真¶
　　　胡笳十八拍¶
右南渡初御府本奎畫旣妙而丹青亦精絶蓋宣政¶
間&KR0030;學生此時猶多存者今&KR0030;工不能為也胡笳詞¶
惟蔡琰自作者高古悲壯格在建安方初之上此軸¶
乃唐人劉商作視建安方初邈然不及矣顧亦非今¶
人&KR0001;能道也¶
後村先生大全集卷之一百丹四終¶
<pb:KR4d0340_SBCK_104-18a>¶
