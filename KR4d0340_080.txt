# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.169424
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 80
#+PROPERTY: FILE SB04n0252-080後村先生大全集-卷第八十.
<pb:KR4d0340_SBCK_080-1a>¶
後村先生大全集卷之八十¶
　掖垣繳駁(日記附)¶
　　繳新知惠州趙希君免朝辭奏狀¶
　准中書門下省送到新知惠州趙希君申審朝辭¶
　令赴廣東經畧司銓量訖之任録黄一道令臣書¶
　行湏至申聞者¶
右臣所准前降㫖揮仰見朝廷逺省費之意但臣嘗¶
待罪廣東倉漕見本路十有四郡惟潮最大而惠次¶
之江浙大州有所不向向来潮守多於班行中選知¶
名之士如惠州或差朝士或𢌿外庸並顯著者近¶
<pb:KR4d0340_SBCK_080-1b>¶
&KR0010;二郡調守頗失之輕如趙希君者不知其爲何如¶
人但以其履歴考之改官之後雨邑湊方成湏入¶
嘗任雷倅不吉在任寔歴年月嘗知欝林州元不曽¶
赴便待惠守其人旣無朝績又無外庸惟有朝辭一¶
節可以騐其材否今旬月之内潮守免於前惠守免¶
於後自此遂爲定例目前若小費他日敗缺然後去¶
之其爲害何止朝辭小費而己况舊制雖嘗經上殿¶
而在四年之外並不免辭朝今希君係元不經上殿¶
之人羅浮佳郡又非&KR0196;瘴小壘之比欲望　聖慈特¶
降指揮令趙君朝辭訖之任仍免今後差除潮惠二¶
<pb:KR4d0340_SBCK_080-2a>¶
守稍重其遷選以蘇二郡之凋瘵其烟瘴小郡却合¶
與免朝辭就近銓量之任施行所有録黃臣未敢書¶
行謹録奏聞伏候勅㫖¶
　　繳龔基先淮東運判行奏狀¶
　准中書省門下送到録黄一道勘㑹龔基先生長¶
　淮地習知邊事在當事䑓諫中情有可矜奉¶
聖㫖依舊直秘閣除淮東運判令臣書行湏至奏聞¶
右臣&KR0060;見向来一相獨運孰不由當閣以進身今兹¶
多事乏才尤不可因一𤯝而廢士如基先者𢌿之以¶
節&KR0004;不為過但臣采之公論皆謂其人未為䑓諫之¶
<pb:KR4d0340_SBCK_080-2b>¶
前本無過失可指及擢察官則非前日之基先以方¶
舊揆之欲再入也綱常掃地悖德滔天舉朝皆私其¶
人無敢助　陛下者僅有一二臣為國忠謀晋之瓉¶
乃用前此全䑓遂杜範之䇿倡率同列上䟽基先曾¶
无一語救止忻然預名肆為証下罔上之言奮擊尊¶
君親之人頼　陛下聖明動照其情夜半一&KR0083;逐四¶
人者使去天下歌舞聖德比於舜之去凶同¶
時胡清献亦為察官舊揆使論舘職之不附¶
者清献不肯奉命人所共知然猶不知免降黜至基¶
先但有附和而無異同反得起廢臣恐晋之斗南之¶
<pb:KR4d0340_SBCK_080-3a>¶
之徒聞之各弹冠而相慶矣昔桞宗元劉禹錫皆唐¶
材臣一附非人終身不能自㧞於入司馬之列羅裴¶
度賢相不敢有援引豈非立身一敗他美莫贖乎臣¶
謂　陛下㧞擢淮士當得剛直如王萬者而用之若¶
略大節取小才平居志行不立設有緩急何以責其¶
死城郭封&KR0416;乎欲乞　睿斷將基先新命姑與寢免¶
以教臣子之忠孝以杜姦黨之覬覦所有録黄臣未¶
敢書行謹録奏聞伏候　勑㫖¶
　　掖垣日記¶
　十一月初九日　御筆史嵩之昨嘗預乞掛冠今¶
<pb:KR4d0340_SBCK_080-3b>¶
　巳從吉可守本官職致仕¶
　　奏乞坐下史嵩之致仕罪名狀(十二日)¶
臣伏覩　御筆從嵩之昨来所請俾之致仕　聖断¶
赫然中外臣庻莫不鼔舞臣遵奉　詔㫖即以書¶
行但管見懐不能巳湏至奏陳&KR0060;見先朝進退大臣¶
皆著功罪貶丁謂之制曰無將之戒深誅於魯經不¶
道之誅難逃於漢法貶蔡&KR0192;之制曰&KR0073;陵與子何云¶
定策之功太母立孫乃敢貪天之力謂確皆宰相¶
也皆著其罪况罪浮於&KR0192;者乎臣&KR0060;意　陛下所以委¶
曲回互不欲暴揚必以其罪狀醜惡之故臣今只論¶
<pb:KR4d0340_SBCK_080-4a>¶
道有𧇊臣節不順而不敢及其隠慝謹按嵩之有¶
無父之罪四父在日勸行好事每悖訓言一也父臨¶
終戒勿起復首違治命二也當日内分烈之時揚為¶
不聞出入朝堂食稻衣錦分布私黨授以邪謀先起¶
復而後奔䘮三也宰我欲短䘮為朞得罪聖門嵩之¶
謀於卒哭内赴堂治甘為宰我之罪人四也有無君¶
之罪七自昔握兵大臣尤當恭謹以逺嫌疑嵩之督¶
師於外乃用詭計㣲服疾馳詐稱張路分徑入將作¶
監見百官秉魁柄襲王敦蘇峻下石頭之迹一也外¶
交王楫倴盞以刼制朝廷祖秦檜挾撻辣之智二也¶
<pb:KR4d0340_SBCK_080-4b>¶
其欲恐動　陛下則警報交於道𡍼及欲順適　陛¶
下則㨗奏出於懐䄂與趙髙指鹿無異三也巳所狎¶
暱並居要津上所親信各就散地踈隔勲舊中傷忠¶
良有林甫盧杞所不敢為四也樞印携歸四明斥堠¶
擺至四明堂案决於四明堂吏役於四眀除目先禀¶
明四明然後出邊報先逹四明然後奏雖元温自¶
姑孰制朝權亦未至此五也國本未建忠吾君欲早¶
定嵩之外為父寺之謟語内懐商賈之販心殆與田¶
蚡相𩔖六也大臣負罪當闔門恐懼嵩之刺探机宻¶
睥睨宫省　朝廷動息毫髪必知意欲何為七也臣¶
<pb:KR4d0340_SBCK_080-5a>¶
觀其心胆粗大志望無厭盗威柄爲已物視英主如¶
遺腹要裘天下皆爲斯人必爲國家之疽根禍本而¶
陛下猶以舊宰相礼貌之過失臣聞古者貴臣抵辜¶
遷就爲諱者謂帷簿不修簠簋不餙之𩔖爾若得罪¶
於綱常自絶於名敎九州四海知之千萬世知之固¶
非可以掩匿之事也　陛下倘以諫官御史給舍侍¶
從群臣諸生所言他罪狼藉流傳四方恐傷國体則¶
乞　聖慈詳臣此章止是言其公罪雖史嵩之有喙¶
三尺不能自文矣自來舊相致仕必有致辭既從嵩¶
之自乞則合用杜愆歐陽修之例爲褒調以寵加之¶
<pb:KR4d0340_SBCK_080-5b>¶
何以示天下後世設爲貶詞則既不坐下罪名秉筆¶
者何所按據此綦崇礼所以必請髙宗皇帝御筆然¶
後草秦檜制也臣&KR0060;謂公議咸請誅竄而　陛下¶
終始保全第令休致不謂不盡㤙意矣群臣&KR0002;不體¶
聖意復於休致之外别請削奪則曰難行今臣所陳¶
止乞　明詔著其所以致任之因庻幾詞臣有所按¶
據見之訓詞以塞公議以昭國法宜若可施行矣臣¶
疎逺孤立受　聖主最深蒙　聖㤙特厚不敢持髙¶
論以沽虚名所以黄至即書既書又齋戒沭浴宻削¶
此奉仰俾　聖政之万一惟陛下財赦而採擇焉¶
<pb:KR4d0340_SBCK_080-6a>¶
　　貼黄¶
　臣伏恐　聖意亦欲付臣此奏於外則乞　聖&KR0790;¶
　採臣愚忠涣發　詔旨櫽栝三&KR0190;語畧言臣僚交¶
　䟽論列不已陛下以其親老終始保全俾之致¶
　仕之意臣當仰體　聖意㣲婉其詞庻幾㤙出君¶
　父&KR0098;協事體或　陛下推其親老札乞令二三大¶
　臣議定取　㫖施行¶
　　録丞相柬(十三日)¶
某早聞奏事上謂中書嘗奏山相掛冠事欲示保全¶
之意只可作自陳行詞山向来寔有文字批出候¶
<pb:KR4d0340_SBCK_080-6b>¶
服闋除職予祠也令某諭意於中書不敢不亟以禀¶
伏乞台照¶
　　宣諭(十三日)¶
得㫖宣諭丞相今録白去&KR0010;史嵩之乞致仕劄子一¶
件降付劉某可依巳降¶
御筆依自陳致仕體此日下降制仍具依應聞奏¶
　　囬奏(十三日)¶
右臣恭承右丞相游侣傳奉宣諭降下史嵩之乞致¶
仕劄子一件令臣依巳降　御筆作自陳致仕体此¶
日下降制(臣)恭依　聖訓外但所謂守本官職致仕¶
<pb:KR4d0340_SBCK_080-7a>¶
者未知守何職右丞相既非職名之比所有本官見¶
封永公國合於階官下𢃄永國公致仕庻得&KR0098;當恭¶
候㫖揮施行¶
　　十四日　御筆史嵩之除觀文殿大學士致仕¶
　　　乞寢史嵩之職名奏狀十五日不付出¶
臣昨日進講側聞玉音已降　御筆史嵩之除職縁¶
臣清旦巳在東華門侍班實未曾知所除何職講退¶
方聞大觀文至晚吏來書黄(臣)為之終夕輾轉不寢¶
切見　髙宗朝前左相沈該以被論落大觀文致仕¶
孝宗朝左相葉顒以雷變罷不除職止守本官奉祠¶
<pb:KR4d0340_SBCK_080-7b>¶
右相葉顒衡魏杞去位皆以終身止資為改今蒿之¶
忠孝有𧇊而所除職名乃與元勲重德無異(臣)昨蒙¶
宣諭只作其自陳行詞時猶未有除職之命具回應¶
回奏及視觀文除目一頒&KR0060;聞侍從䑓諫及士大夫¶
之論皆咎臣不合奏審啟此紛紛公議之戈囬以指¶
臣甚可畏也臣欲書黄行詞則恐得罪公議欲舉職¶
執奏則恐上忤威顔然臣頂踵毫髮皆出君父不負¶
所學乃所以不負天子也臣今未敢&KR0819;黄謹見先朝¶
舊相故事及朝野公議宻行奏審更望　睿&KR0268;三入¶
聖㤙詳臣元奏寢罷嵩之職名只守永國公致仕以¶
<pb:KR4d0340_SBCK_080-8a>¶
塞公議(臣)念書黄甚易行詞甚易但䑓諫國人之論¶
未必已(臣)將何所施其顔靣其辱　聖主多矣若大¶
觀文職名不寢將使䑓諫𫉬陽城王仲舒之名給舍¶
𫉬李藩𡊮髙之名而蔽姦護惡之謗獨叢於上是豈¶
(臣)忠愛明主之本心哉洊凟天威罪當萬死惟　陛¶
下裁幸¶
　　宣諭¶
得㫖宣諭中書史嵩之除職致仕&KR0056;既已遵承又¶
復入奏可依已降批諭日下行詞仍具依應聞奏¶
十二月日倫恭准¶
<pb:KR4d0340_SBCK_080-8b>¶
　　第二奏狀(十六日不付出)¶
右臣恭承中使王論傳奉　聖㫖宣諭史嵩之除職¶
致仕卿既巳尊承又復入奏可依已降批諭日下行¶
詞仍具依&KR0098;聞奏(臣)恭聞　聖訓𢧐懼無以自容(臣)¶
昨來具依應囬奏之時嵩之未除職名及除職之命¶
一頒事体又自不同一則侍從䑓諫及士大夫必交¶
口責(臣)謂朝上下皆論嵩之罪惡獨(臣)備員封駁噤¶
無一語反為書行二則若(臣)酉時書行希&KR1546;戍時繳¶
駁則(臣)何以自立此猶未暇論也詞臣命詞湏合典¶
故初間以戒官守永國公致仕合是依垣行詞今除¶
<pb:KR4d0340_SBCK_080-9a>¶
大&KR0026;文則合宣鎻降麻此乃學士院職事若本院闕¶
官一時&KR0013;㫖草制(臣)不敢辭今本院有斈士有雨直¶
院(臣)不容越爼秉筆&KR0060;見紹興二十五年秦熺特授¶
小師文殿大斈士嘉國公致仕與嵩之致仕一同係¶
學士院降麻具載寔録若(臣)冐昧侵内之職豈不貽¶
笑天下但臣䝉　陛下㧞於冗賤使攝書命未敢繳¶
黄為求名歸過之舉欲望聖慈察臣當来遵承寔在¶
嵩之未除職之先詳臣今兹所言或有万一之可采¶
特垂父母之㤙赦(臣)万死更賜　聖裁或寢罷嵩之¶
職名以靖國人如此則是外制職事(臣)敢不依應¶
<pb:KR4d0340_SBCK_080-9b>¶
以奉初詔若必降加大觀文則乞降　&KR0790;㫖令學¶
士院降制施行三瀆　宸嚴(臣)無任席藁俟罪之至¶
　　宣諭(十六日)¶
得㫖宣諭中書史嵩之除職致仕既是合係斈士¶
院降麻可與一向書行仍具遵依聞奏十二月日倫¶
恭凖¶
　　囬奏(十六日)¶
右臣恭承中使王倫傳奉　聖㫖諭史嵩之除職致¶
仕既是合以斈士院降麻可與一靣書行仍先具遵¶
依聞奏臣以連日紊凟　聖聰未敢再有奏陳容¶
<pb:KR4d0340_SBCK_080-10a>¶
(臣)續於經筵取審　聖㫖書行謹録奏聞伏候　勅¶
㫖¶
　　第三奏狀(十七日)¶
臣等近者伏覩　御筆除史嵩之大觀文殿大斈士¶
致仕方時公論極其攻詆而　聖主曲存大臣之体¶
務以全其終始此天地之為量然未即罪之可也¶
於公議攻詆之餘而反詆之除職名則非所以存¶
論也雖曰既以致仕職名何足與較然檢㑹前日之¶
陳乞而令其致仕正是不傷毫毛若又從而寵之非¶
所以存公論也所以命下之始(臣)克莊不敢書行至¶
<pb:KR4d0340_SBCK_080-10b>¶
於頻凟天聼知其必至於激公論决不謂然(臣)等充¶
員封駁係國紀綱下負公論則上負國家豈敢不¶
致其謹今聞公論果又沸騰然則(臣)等不敢誤　陛¶
下之本心至此可以昭白矣除巳將録黄繳還　朝¶
省外欲望　聖断念國家之有公論所恃以為元氣¶
察小人之叨宰輔何足以言大臣裁姑息之小㤙¶
軫安危之大計亟罷嵩之職名姑令守本官致仕以¶
存公論以伸國法取㫖進(與趙給事克家趙舍人荗/寔聨衘克家筆也)¶
　十八日刑部侍&KR0048;謝方叔又¶
　宣諭令草制即以公議交攻難下筆為詞以對¶
<pb:KR4d0340_SBCK_080-11a>¶
　　録謝侍&KR0048;囬奏(十九日)¶
臣昨十七日得㫖宣諭早來經筵令臣諭給舍等諸¶
臣請其囬奏(臣云云)今早過中書舍人劉克荘(克/莊)¶
聞命𢧐慄但以公論交攻未容草制趙汝騰亦過克¶
荘寓&KR0492;相與評訂皆云論所迫已於宿晚同給事中¶
繳奏乞寢大觀文之命其意未肯但巳(云/云)¶
　　乞祠申省狀(二十日)¶
某昨任江東提刑屢以母老求去及叨收召累疏陳¶
情而不𫉬命入對君父出謁宰執首以侍養為請不¶
自意受　明主非常之知舉我朝久虛之典錫第入¶
<pb:KR4d0340_SBCK_080-11b>¶
館侍經掌制有徐俯吕本中魯幾陸游所不敢當者¶
某深願竭謏聞以𦔳緝𤋮奏薄技以禆潤色重念偏¶
親八十有七素患目疾晚而益甚&KR0060;見禮經九十家¶
不從政所以某弟克遜先辭泉州後辭袁州奉祠歸¶
養某為長子當親年喜懼之時犯礼經不違從政之¶
戒上何以事國下何以見士大夫又何以訓子弟乎¶
立身如此何以議人之是非規朝廷之得失乎兼身¶
庭闈二千餘里每望家訊魂飛目断載念某之仕官¶
尚長老者之光隂難得惟有早乞骸骨歸效子聀庻¶
幾可全行檢少報劬勞某初来時已露此情荷廟堂¶
<pb:KR4d0340_SBCK_080-12a>¶
及班列諸公勉以少留方可言去今五閲月矣是用¶
刳肝𤁋血歸投洪造欲望朝廷特賜敷奏𢌿以祠廟¶
使之奉親昔人有言求忠臣於孝子之門若他日君¶
父有繁難使令皆某捐軀盡職之日也某下情無任¶
𢧐灼俟命之至¶
　二十一日得㫖不&KR0098;丞相與楊右司柬云早間將¶
　上謂上必不楽而天顔甚和必有區處¶
　　録丞相柬并　御槧(十二月二十二日夜)¶
史嵩之職名衆論譊譊未巳今别降指揮&KR0077;以昨夜¶
降諭　御筆繳進仍令給舍日下書行命詞二十二¶
<pb:KR4d0340_SBCK_080-12b>¶
日戍時某恰得　御槧如上謹以拜呈諸賢書賢力¶
回天之效　聖上舍巳從人之德書之簡册有光多¶
矣即遵　聖㫖書行命詞幸甚某惶恐拜禀　修史¶
侍講中書秘監　修史侍講給事尚書　御筆¶
昨者史嵩之預乞掛冠今巳從吉可依所乞守金紫¶
光禄大夫永國公致仕巳除職宫觀㫖揮更不施行¶
　二十三日太學上書¶
　二十四日以殿中侍御史章琰論列去國¶
　　䟦語¶
&KR0004;嵩之起復衆論交攻上令終䘮其後䑓諫多請壞¶
<pb:KR4d0340_SBCK_080-13a>¶
其起復之麻盖慮其前衘未去也䟽不止嵩於草土¶
中預乞致仕上批候服𨵿除職與宮至是祥禪全䑓¶
以至給舍侍從館斈官與四斈諸生迭上章攻詆皆¶
不付出一日宣引宰職議之方露施行消息亦莫何¶
如施行也臘月&KR0004;九夜御筆嵩之預乞掛冠今已從¶
吉可依所乞守本官職致仕已降宮觀指揮更不施行¶
十一月黄至後省先是給事趙克家令趙侍&KR0048;茂寔¶
来約予(茂寔時行/三下房)如施行未愜公論則予先繳如再¶
不報則二人助之致仕命下予折簡茂實報給事以¶
欲黄之意茂實以克家囬柬来云致仕指揮欠罪狀¶
<pb:KR4d0340_SBCK_080-13b>¶
一二語此則難但已若繳則上意回而沮之恐併此¶
收了反成紛紛又折簡扣李内翰元善答以諸藁所¶
止是如此恐别有㤙數則尚費區處予以諸人所言¶
有理而止盖元善亦慮有㤙數矣既而思之諸人之¶
所責已塞惟詞頭的當予筆今御筆不著其罪而從¶
其自乞何以示天下後世遂例其無父無君之罪且¶
援綦崇礼草秦檜罷制請以御筆改事乞坐下罪命¶
載之訓辭十二日夜不報十三日得丞相柬云上令¶
宣諭山相致仕欲示保全可只作自陳行詞又付下¶
御前所録嵩之乞致仕奏狀令體此降制時國公人¶
<pb:KR4d0340_SBCK_080-14a>¶
皆以嵩之致仕為喜遂具依應曰奏又思　御筆有¶
官守官本職之文官者金紫也&KR0002;不奏審忽相𢃄相¶
樞致仕則後省受公議之責矣遂於囬奏(云/云)契勘¶
本官見封永國公合於階官下𢃄永國公致仕十四¶
日　御筆可守金紫光禄大夫觀文殿大斈士永國¶
公致仕已降宫觀指揮更不施行省吏部節畧予奏¶
狀中合於階官下𢃄永國公致仕之文止將所守何¶
職四字報行謗之所由起也是日予進講上面趣行¶
余尚未知觀文之除講退始知之至暮吏來書黄余¶
留黄奏乞寢罷節名十五日也十六日中使王倫宣¶
<pb:KR4d0340_SBCK_080-14b>¶
諭卿既遵承又復入奏可依已批諭命辭即奏昨來¶
遵承之際時未除職名乞寢職名方敢除奏詔日援¶
秦熺守火觀文致仕係學士院降麻可一面與書行¶
人囬奏乞續於經筵審處　聖㫖十七日與克家荗¶
實聨衘繳黄乞寢觀文之命皆不付出十八日刑部¶
謝侍又來宣諭趨行詞即以公論交攻難下筆爲詞¶
以對是日予致齋秘書省十九日茂寔以蕳送大斈¶
士某来相見䄂出衆士所上書稿意若示㤙於余者¶
予謝之日屢嘗執論而未報若有䇿可以感悟天聼¶
雖公論交攻吾願以一身當之不敢求苟免其人唯唯¶
<pb:KR4d0340_SBCK_080-15a>¶
而去一十日余齋宿太一宫自以稽留詔令忤觸威¶
顔必得譴重即齋宫上疏乞出廿一日得㫖不&KR0098;丞¶
相與楊右司柬云早間將上謂必不樂而天顔甚和¶
廿二日予謁朝假夜三鼓丞相録示御槧則巳别降¶
㫖揮寢大觀文之命止以金紫守永國公之命致仕¶
且論給舍書行命詞廿三日太學士人上書廿四日¶
章殿院琰上殿予畏禍揣靡摩先傳奏牘以賣直証¶
言削稿以欺君時士人攻嵩之者免觧士大夫攻嵩¶
者擢用何祈之畏既謂之揣摩反覆則其言邪曲矣¶
何直之賣余元奏乞令二三大臣議定取㫖何藁之¶
<pb:KR4d0340_SBCK_080-15b>¶
削思之不得其説徃徃奏篇之未有宻削此疏一句¶
削猶筆也章誤以削為焚爾省吏既節畧奏審全文¶
止報四字䑓官與士人又就奏䟽全篇中勦取一句¶
或一字以相組織士人又言既疏其無父無君何不¶
休致之外別諸追削予時舉國力爭朝廷施行止於¶
如此一詞臣匹雛之力烏能加重其刑李元善與諸¶
稿所乞亦止於如此何為而不責之者乎豈非舉國¶
皆可恕惟余當用春秋責備之法乎又以揣摩見誣¶
且十三日方上奏揣摩十四日已留黄駁論是為善¶
揣摩乎上因應之道侍&KR0048;進講諭之云前批除職後¶
<pb:KR4d0340_SBCK_080-16a>¶
批守職非文而何然則上亦知其非詞臣之咎矣時¶
人皆言初間致仕命下只合徑作貶詞割有肉漢公¶
明臣卿多士主此論余曰御筆元有聀字奏審&KR0004;意¶
本欲截住若截不住則有司可以力爭明主可以理¶
奪君巨之間豈不明白正大何至胥吏脫漏官人之¶
謂耶况貶詞属刑房不属上三房耶况封駁之司正¶
恐書了黄行了詞則無以自觧今留黄連日玉音耳¶
提靣命丞相宣諭於其先侍&KR0048;宣於其後中貴人一¶
日宣諭者再全獨立雷霆之下屢有執奏終於不書¶
黄不革制若上震怒之誅殛之雖死無憾今　聖主¶
<pb:KR4d0340_SBCK_080-16b>¶
幸赦其罪而行其言奪其觀文之命如余&KR0004;奏矣不¶
料其所以𫉬罪於公議也設以前之一審為誤則後¶
之四繳亦誤耶昔蔡確之貶宰執如范堯夫王正仲¶
從官如彭器資曾子開皆坐此而去但四君子者寔¶
有救觧之言惟余所坐不知其由然入朝百許日受¶
上異知奨擢不次言者因其留黄不書行方命不草¶
制有可推之𫝑急擊而遂之則安敢不自訟焉&KR0004;余¶
之召或言某公薦語尤力諸人方攻某公余受無&KR0161;¶
之禍又龔基先除淮東漕章以祝余余先一日已駁¶
論之䟽内有云㧞櫂淮士當得例真如王萬者章衘¶
<pb:KR4d0340_SBCK_080-17a>¶
其語又余群從為湖南漕因科舉之事為譚士所訴¶
士恐余居中為援遂併見攻所上之書某上舍之筆¶
潭人也因併志之淳祐丙午&KR0010;除日書¶
<pb:KR4d0340_SBCK_080-17b>¶
