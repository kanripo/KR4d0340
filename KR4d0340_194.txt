# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:55.924309
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 194
#+PROPERTY: FILE SB04n0252-194後村先生大全集-卷第一百九十四.
<pb:KR4d0340_SBCK_194-1a>¶
後村先生大全集卷之一百九十四¶
　行述¶
　　宋修史侍讀工部尚書龍圖閣學士正議大夫¶
　　致仕莆田縣開國伯食邑九百户贈銀青光禄¶
　　大夫後村先生劉公行狀¶
　　曽祖(炳)贈宣教郎¶
　　　妣鄭氏贈孺人¶
　　　　㳺氏贈㳟人¶
　　　祖(夙)承議郎著作佐&KR0048;累贈中奉大夫¶
　　　妣林氏贈令人¶
<pb:KR4d0340_SBCK_194-1b>¶
　　　　林氏贈令人¶
　　　父(彌正)朝議大夫吏部侍郎累贈少師¶
　　　妣方氏贈魯國夫人¶
　　　　林氏　魏國夫人¶
咸淳五年正月二十九日龍圗閣學士正議大夫莆¶
田縣開國伯食邑九百户後村先生劉公卒年八十¶
三前數夕有大星隕公寝室後俄而公逝莆之士大¶
夫皆揮淚以相吊有方斂而往枕尸以哭者有既殯¶
而往拊棺以哭者莫不盡哀又數日則泉南之南閩¶
北之北吊喭往來交馳於道乂數月則四方交舊與¶
<pb:KR4d0340_SBCK_194-2a>¶
凡得銘得序得䟦得詩之友不遠千百里而來力不¶
能來亦以書至葢不知其㡬皆曰斯文無所宗主矣¶
吾儕無所質正矣後進無所定價矣茫茫宇宙人物¶
何限其能擅一世盛名自少至老使言詩者宗焉言¶
文者宗焉言四六者宗焉雖前乎&KR0132;舊後乎秀傑之¶
士亦莫不退遜而推先卒至見知於人主者古今能¶
㡬人哉公雖得名得夀得禄而愛公者猶以用公未¶
盡為恨是豈私所好耶吁若公者可謂千載之士矣¶
公諱克莊字潜夫世為莆田人自大父著正字峥嶸¶
艾軒之門聲振乾淳間已蔚然為文章家矣公生有¶
<pb:KR4d0340_SBCK_194-2b>¶
異質少小日誦萬言為文不屬藁援筆立就初名灼¶
以聲律冠胄子入上庠塲士至今誦之嘉定己已以¶
郊恩奏捕&KR0005;仕郎更今名&KR0004;調靖安簿帥漕争檄置¶
幕下潔齋袁公時以倉兼府尤以文字見重俄丁少¶
師憂終制注福州右理曹改差真州録&KR0153;菊坡崔公¶
帥維揚因公白事喜曰吾於閩得二士君與子華也¶
銳欲致公會李公珏建閫金陵辟㳂江制司凖遣一時¶
幕府諸賢自勉齋黄公而下皆相敬愛因謀進取公¶
有異議主謀者忌之公求南嶽廟去薦　資格猶欠¶
一考八桂胡公槻以經司凖遣辟公辭不就魏國力¶
<pb:KR4d0340_SBCK_194-3a>¶
勉之八桂佳山水胡與公倡酬幾成集外帥權重不¶
&KR0127;錢客公入京進卷胡公飲别榕臺人以為前此未¶
有也甲申改宣教郎知建陽縣新考亭之祠祀朱范¶
劉魏四君子於學宫庭無留訟邑用有年増糴賑糶¶
倉二千斛大書其門曰聊為爾民留飯椀豈無來者¶
續心燈西山真公記之更剏西齋北山陳公篆其扁¶
為賦于蔿于之什西山在朝以公學貫古今文追騷¶
雅薦西山還里公以師事自此學問益新矣言官李¶
知孝梁成大箋公落梅詩與朱三鄭五之句激怒當¶
國幾得譴安晚鄭公時在瑣闥力為辨釋以免終更¶
<pb:KR4d0340_SBCK_194-3b>¶
綵旗蔽路送者踰數十里比聞公䘮猶有重趼來哭¶
者得倅潮陽趙至道猶以嘲詠謗訕弹之毒由梁李¶
也刑寺下所属究實公若不聞邑丞虞德羔素貪昧¶
以妨士民公論上府漕使陳公汶壯之&KR0140;以京削主¶
管仙都觀俄通判&KR0123;州端平改紀安晚當國甲午春¶
有旨都堂審察西山帥閩以機幕辟除&KR0005;作簿兼帥¶
司&KR0153;議之官公迎魏國之官魏國自&KR0574;少師不出戸¶
者二紀矣西山知公吏才高府事一切委之平齋洪¶
公遷西掖奏公自代安晚曰中書眼高西山以户書¶
召公援例求退&KR0457;以近簿供職公奉魏國還里踰月¶
<pb:KR4d0340_SBCK_194-4a>¶
獨入京九月除宗正簿西山喜曰方是本色公在麟¶
寺南塘為卿㳺二公間以文字相得懽甚西山夢奠¶
乞假會&KR0089;不許乙未六月除樞宻院編修官兼權侍¶
右郎官未幾鄭喬並相公輪對言服天下莫若公今¶
失之私鎮天下莫若重今失之&KR0127;陛下因私天位遂¶
德柄臣因德柄臣遂失君道非公也因私天位遂踈¶
同氣因疎同氣遂失家道非公也大臣憂讒畏譏而¶
有狼䟦之嗟厭事避權而動魚羹之興非&KR0127;歟或以¶
匹夫橫議而改政或以走卒偶語而易令非&KR0127;歟次¶
篇言柄臣壊朝綱開邉釁遂成殘賊貪饕僥倖之俗¶
<pb:KR4d0340_SBCK_194-4b>¶
不可囘諸賢起而當之天人並　陛下遂疑君子而¶
思小人曽肇有言上意漸變臣思此語可謂寒心願¶
陛堅凝初意無使宵小軰動摇正論則天下幸甚貼¶
黄言苕川之事出於廹䝱向止議其罪不原其情近¶
雖復其爵未雪其&KR0072;皆人所難言也公於上前奏讀¶
王音所問隨事隨答或言陛下向待柄臣大重今待¶
柄臣太輕當更化之&KR0004;奄嬖屏息近因軍卒小警此¶
曹頗得干預陛下若聼用之天下事去矣或言陛下¶
之於濟王本不如此只是臺諌給&KR0213;一等小人遂¶
一叚施行當治其罪以滌此謗&KR0071;絶一事¶
<pb:KR4d0340_SBCK_194-5a>¶
國本既定决不容已或言向也權柄下移陛下欲除¶
一吏不可得今從官宰相皆自聖擢向者近臣惟真¶
德秀魏了翁小臣惟蔣重珍陳　與故相異論今¶
人人得攻大臣議朝政此皆更㐶美事又言弓旌所¶
招近稍稍引去&KR0253;重&KR0575;既去位洪咨夔又引疾如此¶
則諸賢漸去别换一副黨人來矣上曰無人任事公¶
言今日如人乆病况痼已深用君子如服参苓雖無¶
近效猶有生全之理用小人如服烏喙一劑䘮生矣¶
殿上下之人皆謂公小官初召對音吐琅琅從容如¶
許廊廟器也䟽出&KR1731;山魏公果山㳺公實齋王公南¶
<pb:KR4d0340_SBCK_194-5b>¶
塘平齋時皆在朝撃節不已實齋因奏䟽有曰兼旬¶
之間嘉謀迭進有禆聖學盖為公與杜立齋王臞軒¶
發也狂韃入㓂朝議以元樞曾公建督曽辟竹湖李¶
公與公参議不果行丙申左府語&KR0165;有錫第表郎之¶
傳鶴相與泳疑其遏己遂以吴昌裔䟽罷御史&KR0213;人¶
弟也主管玉局&KR0026;尋除漳州毅齋鄭公言於朝謂去¶
非其罪丁酉改知袁州有旨趣行公在郡一以崇風¶
化肅紀綱訪故家禮名賢為先務因寛得衆郡以最¶
聞殿中蔣御史公同舎郎也因火灾倡邪説為學&KR0213;¶
所詆知鐵庵方公前在諫垣言濟邸事太切天意不¶
<pb:KR4d0340_SBCK_194-6a>¶
怡遂以公與鐵庵臞軒同疏皆甞言故王者三公居¶
同里既歸相與賦咏無虚日時以同傳為榮俄主雲¶
臺觀文清李相當國擢公江西提舉改廣東提舉公¶
不以入嶺為難道出潮惠謁昌黎祠訪坡公舊迹庚¶
子元日始至以嬰孺視民以氷玉師寮屬&KR0010;計羡而¶
商征寛民夷安之八月陞漕文清薨史獨相經理两¶
淮屯田敷耕牛於廣右公以事關邉儲急為區畫既¶
應令而民不知役時表謝有曰每於吏民相告語之¶
間具言朝廷不得已之意指此以諷也識者誦味之¶
留粤两年更攝帥舶俸給例卷皆却不受買田二百¶
<pb:KR4d0340_SBCK_194-6b>¶
畝以贍仕於南而以䘮歸者南人刻石紀之辛丑令¶
赴行在奏事侍御史金淵謂公以清望自擬寢其召¶
命主管崇禧觀癸卯元日除侍右&KR0048;官又以濮斗南¶
䟽罷仍舊職天禧甲辰秋杜與范同相除江東提舉¶
一意訪求民瘼澤物洗&KR0072;劾廣信貪守黥南康黠胥¶
皆有奥援者公論&KR0091;快十一月除&KR0005;作監未幾改直¶
華文閣范實忌公因託言歳旱民饑艱於擇代沮其¶
入也范去游獨當國與参與抑齋婁公以公薦丙午¶
四月令赴行在奏事時方禱雨公雖治任而拯飢雪¶
枉備極焦勞留至七月乞謁告省親不許道除大府¶
<pb:KR4d0340_SBCK_194-7a>¶
少卿八月望入脩門二十三日靣對三劄首言委任¶
之失二其一曰嵩之以借助滅殘金為&KR0062;以厚幣奉¶
倴盞為和以清野蹙國為守三者非長徒尚智術豈¶
堪倚仗若非天去其疾它日必貽朝廷之&KR0104;其二曰¶
昔者不擇其人而任之太專今也雖擇其人而不授¶
以柄但調䕶使之勿言宣諭使之奉詔又言謨謀之¶
悞二其一日大臣有翕受之量而無主宰之功同列¶
有不説之漸而無鬷假之和易一邉閫淹久而後决¶
遣一儒帥迫趣而始行桑維翰一日易十節度郭子¶
儀朝聞命夕就道視今何如也其二曰廟謨暌異邪¶
<pb:KR4d0340_SBCK_194-7b>¶
黨揶揄殆幾反戈以自攻不憂探穴之覆出劉摯主¶
調停而㡬覆族曽韓争大柄而卒相京追思可畏也¶
陛下雖有退小人之功而虚受思小人之謗臣聞桓¶
温&KR0339;誚王衍諸人自許豪傑符堅笑之語及謝安則¶
以為江左偉人秦檜甞言諸人但當啖飯觀吾致太¶
乎而兀术&KR0005;死乃以張浚尚存為憂安之握兵初不¶
如温浚之挾虜初不如檜而二酋皆慢彼畏此今陛¶
下託國&KR0005;求如温如檜者乎仰求如安如浚者乎次¶
言善&KR0011;之合莫盛於本朝言路之通莫盛於本朝祖¶
宗以來甘其苦言飬其真氣有立行其説者有久而¶
<pb:KR4d0340_SBCK_194-8a>¶
思之者有始忤而終合者有自常調而處以清要者¶
今陛下上法祖宗待群臣至厚記憶所及&KR0053;採不遺¶
恐其間尚有迹逺而&KR0012;位卑而滯者其人昔尚盛年¶
今已暮景願&KR0053;之於霜降水涸之餘使善&KR0011;常合言¶
路常通其意盖以言故王者&KR0053;召未盡也讀至迹遠¶
位卑處上問為誰公曰從臣如王遂徐清叟方大琮¶
庶僚如湯巾潘昉不幸已殁存者如黄自然王邁自¶
然近已向用餘人皆年齒已高願陛下&KR0053;錄之三言¶
江東使事以恤貧民處流民為最急貼黄以親老求¶
歸飬玉音曰朕知卿文名有史學即朌錫第之命仍¶
<pb:KR4d0340_SBCK_194-8b>¶
責修纂公退見果山坐未定宸翰已至劉某文名乆¶
著史學尤精可特賜同進士出身除祕書少監令與¶
尤焴同任史事庶累朝鉅典早&KR0023;成書次日兼國史¶
院編修官實録院兼討官又三日除御史兼崇政殿¶
説書公四辭錫第再辭史事晚講皆不許十月朔轉¶
對言今日之深憂莫如國本未建援引甚詳且曰臣¶
謂此事在唐宣宗後唐明宗則甚難在我朝仁宗高¶
宗則甚易其毓英宗孝宗於禁中也皆擇於未入之¶
前定於既入之後異其封爵别其名稱自幼至長自¶
姪為子不待建儲而人望已有所繋矣若朝取一人¶
<pb:KR4d0340_SBCK_194-9a>¶
焉暮取一人焉一出焉一入焉舉其當廢廢其當舉¶
徼倖之冀浸廣非所以重宗廟尊本統也於時有自¶
內學退歸者故公及之孟祀時御筆暫兼中書舎人¶
同院庸齋趙公時行下三房公以趙已除法從乞以¶
上三房易之奏上不許三學友朋喜曰此真舎人也¶
時嵩相未終䘮以草土疏乞挂冠上批服闋除職予¶
祠臺諫槖從交章詆之皆不付出十二月御筆嵩之¶
今已從&KR0123;守本官職致仕公奏嵩之有無父之罪四¶
無君之罪七舊相致仕合有誥詞今臣行嵩之之詞¶
未知為褒為貶若從其自乞則合行杜衍歐陽修之¶
<pb:KR4d0340_SBCK_194-9b>¶
例何以示天下後世若為貶辭則不坐下罪名秉筆¶
何所依據此綦崇禮所以必請高宗御筆然後草秦¶
檜罷制也上令丞相宣諭可作自陳行詞付下御前¶
所録嵩之奏狀令體此降制公又奏御筆有守本官¶
職之文未知所守何職本官見封永國公合以階官¶
帶永國公致仕十四日御筆史嵩之除觀文殿大學¶
士致仕公又奏昨日進講側聆玉音已降除職旨揮¶
臣清旦待班柬華門未知所除何職講退方聞之臣¶
竊見高宗朝左相沈該落大觀文致仕孝宗朝左相¶
葉顒以雷變罷不除職只守本官奉祠左相葉衡魏¶
<pb:KR4d0340_SBCK_194-10a>¶
杞去位皆終身資政今嵩之忠孝有虧所除職名乃¶
與元勲重德無異&KR0060;聞外廷之言皆咎臣不合奏審¶
公議實可畏也乞詳臣原奏寢嵩之職名只守永國¶
公致仕容臣行詞十六日中使宣諭史嵩之除職致¶
仕卿已導承又復入奏可依巳降批諭行詞公又奏¶
詞臣命詞湏合典故嵩之若以階官永國公致仕則¶
職在掖垣今除大觀文則合宣諭降麻此乃學士院¶
職事竊見紹興二十五年秦熺特授少師觀文殿大¶
學士嘉國公致仕正與嵩之一同係學士院降麻臣¶
若侵内官制豈不貽笑天下是日王倫復宣諭嵩之¶
<pb:KR4d0340_SBCK_194-10b>¶
除職既係學士院降麻卿可一靣書行公奏云連日¶
紊瀆聖聪未敢直陳容臣於經筵審取聖旨十七日¶
與給事趙　情&KR0213;人趙庸齋同上繳奏十八日上又¶
命謝瀆諭旨公遂丐祠不允二十二日御筆嵩之依¶
所奏乞守金紫光禄大夫永國公致仕除職旨揮更¶
不　行游相柬公云諸賢盡力囘天聖主&KR0213;已從人¶
書之簡册有光多矣便可書行命詞公為此制有曰¶
我聞在昔求忠臣於孝子之門人謂斯何豈天下有¶
無父之國未上二十四日侍御史章&KR3496;䟽罷猶以奏¶
審為罪安晚時在湖濱冐雪祖餞以鄒道鄉事相勉¶
<pb:KR4d0340_SBCK_194-11a>¶
公在省八十日草七十制學士大夫爭相傳誦以為¶
前無古人丁未二月除直寳文閣知漳州時有仲氏¶
工部之戚公以太夫人年高力辭安晚再相除直龍¶
圖閣主明道宫戊申元日除宗正少卿公又苦辭除¶
時余備數編修官袖公手書以白五日依舊職知漳¶
州公以戍期逺方待命是月又除秘閣修撰福建提¶
刑欲公便養也公又辭不允九月朔即家建䑓公方¶
申嚴使事訪疾苦扶善良以哀矜讞獄以孤逺㧞士¶
甫及遠月丁魏國憂哀慕毁脊三年如一日庚戍十¶
二月除秘書監公以禫制未終辭辛亥春有旨趣行¶
<pb:KR4d0340_SBCK_194-11b>¶
四月到闕兼太常少卿直學士院對劄二首言端平¶
變局侔於元祐今陛下登庸舊弼垂意寕而人謂¶
端平之政改矣端平之心亦改矣次言朝廷之士議¶
君上者或以掖庭或以戚畹或以聚斂議大臣者或¶
指除授或指賔客或指子弟道路之傳皆曰君相厭¶
之臣以為不然惟聖主可以責善惟賢相可以責備¶
其意甚忠其辭甚婉五議之諫諷居其一不知公者¶
或以為訝貼黄以建儲為請曰臣於端平乙未以樞¶
掾對甞言之端平丙午孟冬以少蓬對又甞言之越¶
三日孟祀時有貴州刺史之命臣既去國今五六年¶
<pb:KR4d0340_SBCK_194-12a>¶
節旄雖建王　雖䟽名號未正聖意未白願陛下早¶
圖之上皆嘉納公退見丞相乞召潘凱吴燧二人皆¶
忤相國者大咈相意語諸客曰千辛萬苦唤得來又¶
向那邉去然公本無心外廷之訝相國之忤皆誤矣¶
五月兼崇政殿説書六月兼史舘同修撰時事多內¶
出公言祖宗盛時內降絶少間有一二有論列者有¶
繳駁者有執奏者誨純仁寕謫而不以濮議爲是必¶
大　良寕去而不與兩知閣並立衍寕罷而不肯求¶
容權貴之門今中外除授間有不由大臣啓擬者求¶
者予者奉行者習以為常但日依應臣&KR0060;為陛下君¶
<pb:KR4d0340_SBCK_194-12b>¶
臣惜之又言衍之所以能却内降者當國僅三數月¶
而已盖小臣能以去就爲輕雖大事可論大臣能以¶
去就爲輕則內降可執橫恩可寢其語頗諷當國於¶
是愈落落矣公已决意决意賦歸而上眷甚隆相亦¶
勉諭凡六上請祠再乞挂冠皆不許公亦以禮官逼¶
近禋祀未敢數凟十月除起居&KR0213;人閏月兼侍講公¶
雖遷延數月未能决去而前後進言愈切史宇之除¶
工侍公不草制答&KR0457;曰宇之一未更事少年　之¶
從上雍非&KR0572;俊尊上帝之&KR0105;臣前攝詞垣未行嵩之¶
之詞不樂臣者已橫加誣衊今若秉筆褒宇之之美¶
<pb:KR4d0340_SBCK_194-13a>¶
人謂臣何京尹規謀小利京民苦之公言昔之理財¶
者摧仰富商之盗利權者逐什一飬口體者不問也¶
削弱豪家之侵細民者營升斗育妻子者不問也漢¶
筭緡錢下逮末作唐為宫市白奪樵夫今何以異此¶
西浙名藩多付戚畹公言擇守不過两途一曰才望¶
二曰資格今穉齒登鵷序弱冠佩虎符昔人以四十¶
專城為榮今不待四十矣凡向者近臣均佚名流&KR0024;¶
用之地今皆以䖏若人百姓何賴焉山相經營復出¶
事有萌芽公直前奏曰陛下&KR0494;語羣臣以為某人决¶
不復用今都人競相傳曰落致仕矣建督府矣又曰¶
<pb:KR4d0340_SBCK_194-13b>¶
某人甞以御槧示人矣又曰陛下戒其勿脩怨矣臣¶
知陛下萬無此事設或有之此誤不少向使疇昔在¶
朝終始不廢偃月之禍不過及士大夫今以&KR0005;國之¶
富震主之威&KR0861;爲㳟順隂懐怨毒外豈可以付寸鉄¶
内豈可以假寸&KR0096;秦檜再相未甞不牢籠李光胡寅¶
乆則當世名臣舉族貶竄闔門廢錮而至尊亦有靴¶
中匕首之防此陛下商監也韃主新亡或傳胡運已¶
衰荊狃一勝蜀謀再舉公言趙范欲圗唐鄧唐鄧不¶
可得而&KR0037;陽先失安隨即　均房皆為㐀墟趙彦呐¶
欲圖秦鞏秦鞏不可得而劔関不守五十四州遂成¶
<pb:KR4d0340_SBCK_194-14a>¶
蕩覆豈非外重而不能禦内虚而無以守臣謂江陵¶
固然後可以援㐮樊重&KR0159;實然後可以圖漢中范與¶
彦呐前事可鏡也言雖峻切上獨&KR0278;容察官鄭發苦¶
不相樂是月十九日疏入公方進講玉音曰卿與鄭¶
發無他否既退䟽不下御筆除職予郡道聞安晚薨¶
旅哭甚哀曰吾不敢忘知之舊謝吴並相壬子正月¶
除右文殿脩撰知建寕府二月兼福建運副鄭憤前¶
疏不行再論裭職寢公新命六月依舊職提舉明道¶
宫公&KR0278;㳺里閈作為新居掲宸翰所賜樗庵後村二¶
扁日與賔客觴咏其間曰吾得此足矣寳祐丙辰矩¶
<pb:KR4d0340_SBCK_194-14b>¶
堂董相欲以治使處公丁大全言於上前曰劉某恃¶
才傲物遂有正言邵澤之疏實丁意也仍奉明道祠¶
景定庚申師相魏公還朝公方奏疏引年六月除秘¶
書監令守臣以禮津遣八月除起居郎再辭不許九¶
月兼權中書舎人公猶在道十一月朔靣對首劄言¶
凶相弄權以富強自詭輔聖君而行覇政爲天下宰¶
而設騙局人曰相非相駔也政事堂非政事堂壟㫁¶
也傳者嘆其形容之工末言國以危懼存以佚樂亡¶
其警告者甚切曰陛下必持勝必慮危已&KR0481;者毋至¶
量移已斥者無復親近大臣必弼違必格非士大夫¶
<pb:KR4d0340_SBCK_194-15a>¶
毋以清談廢務毋以浮文妨要人以為藥石之言次¶
言貪吏可懲奚問名勝贓罪狼籍而曰為賢者諱春¶
秋書法八議舊典恐不如是其意有所指也聞者是¶
之讀畢以老蒙&KR0053;召謝玉音曰知卿愛君憂國至老¶
不衰所以欲得相見除兵部侍郎兼中書舎人兼直¶
學士院立螭纔三日爾十二月兼史舘同脩撰初上¶
過東宫見公書肆所&KR0019;文集喜之未除兵侍前一日¶
中使傳宣諭曰卿居間日久著述必多可録本進呈¶
公辭以容臣繕冩俄有旨再索公辭以史事猥冗未¶
及&KR0039;對越數月以古賦古律詩記序題䟦詩話共二¶
<pb:KR4d0340_SBCK_194-15b>¶
十六卷奏進皆辛亥以後所作也翌日中使以宸翰¶
御製賜公曰卿風姿沉&KR0201;天韻崇　今觀所進近作¶
賦典麗而詩清新記腴贍而序簡古片言隻字据經¶
按史謂非有禆於緝熈顧問可乎先儒有言學富醇¶
儒雅辭華哲匠能非卿不足以語此真儒臣希闊之¶
遇也辛酉正月&KR0005;降科舉詔公以非科第辭同院進¶
藁不&KR0091;旨命廟堂改屬曰非劉某不可三月兼侍讀¶
四月以病辭西掖詔從之俄除兵部侍郎八月再兼¶
中書是&KR0010;乞引年者再九月厲文翁除&KR0403;江制閫公¶
不待黄至與給事徐公繳奏酉時黄至又奏是夕一¶
<pb:KR4d0340_SBCK_194-16a>¶
更御筆至逼趣書行公又繳奏其言甚苦命遂寢壬¶
戌三月除權工部尚書陞兼侍讀侍李桂除察公力¶
排之桂已入臺次日䟽出全臺待罪朝紳皆謂與艾¶
軒疇昔繳奏謝某同今上在東宫亦語宫端徐公曰¶
劉中書此舉甚高公雖身兼兩制詞命填委寒暑無¶
間坐至四鼓而一念之忠言無不盡故&KR0075;雨有疏大¶
水有疏和糶之害有疏極飢之弊有疏猶有五管見¶
焉其言劉切允當帝心至如大全既死則曰李石責¶
北司有言李詞固可罪因何人以進乞斥其內詗奥¶
主者指當時貴璫也時海內順&KR0100;邉患浸紓公言禁¶
<pb:KR4d0340_SBCK_194-16b>¶
中排擋太宻湖山丹艧太盛願母忘偷渡時江桂二¶
閫宻圖起廢公言更以柔愞邀功李以開城縱㓂罸¶
未當罪其可牽復乎或言簿録姦贜之財圩田御庒¶
之入合以助糴本&KR0024;和糴此陸贄散小儲成大儲捐¶
小寳因大寳之説或言右選勑牒冗濫&KR0024;授多稽攷¶
難&KR0062;士捐軀得賞而&KR0024;授帖牒死歸它人蠧國無端¶
何以示勸毎奏多至萬言少亦數千言人皆美公之¶
忠純而服公之整暇八月再乞納禄御批曰覧卿來¶
奏求退甚勇詞垣經幄方資文儒輸情甚真難奪雅¶
志特除寳章閣學士知建寕府權文昌得真學士異¶
<pb:KR4d0340_SBCK_194-17a>¶
恩也御賜玉柄寳箑宸製五言書其上以金纈香茶¶
侑之竹湖以後未有也師相亦賦詩贈行從槖飲别¶
道山堂分賦御製詩韻時人比之二疎公既還里優¶
㳺觴咏甲子秋以目&KR0780;謝事除焕章閣學士守本官¶
致仕其年先帝棄犀臣公哭臨哀慟丁卯右目亦苦¶
赤障遺身自樂&KR0073;如也四年五月今上念先朝遺老¶
御筆劉某謝事先朝年德俱高特除龍圗閣學士仍¶
舊致仕人謂嗣聖&KR0005;起公矣公早受知忠肅賈公辨¶
章尤相親敬古心碧梧二揆皆公文字友而天不慗¶
遺國嗟殄瘁烏乎惜哉公娶玉融林氏贈淑人寳章¶
<pb:KR4d0340_SBCK_194-17b>¶
閣博之女先公卒四十二年子三人強甫朝奉郎三¶
省架閣&KR0264;差福州通判明甫奉議郎邵武軍通判山¶
甫承奉郎監嶺口盬倉女一人適正獻福公之孫故¶
通直郎惠安知縣陳琰孫男八人沂登仕郎涣洙&KR0005;¶
　京選澤分奏汶履　錦絢尚幼孫女五人其二嫁¶
承奉郎監嶺口盬倉方廣翁修職郎浦城主簿方公¶
權餘未笄是年十二月十九日諸&KR0012;奉公之柩葬於¶
　北徐潭之原公&KR0018;間世之才問學&KR0001;積源流三¶
探索涵泳又深造而自得之無書不讀發爲詩文持¶
論尚氣節下筆関倫教一篇一詠脱藁争傳初年即¶
<pb:KR4d0340_SBCK_194-18a>¶
見知於諸老温陵竹隠傅公知晦翁諡議乃公所筆¶
寄聲願納交趣召道莆造公之廬覧公近作曰亹亹¶
逼人屢以疏薦潔齋在豫章得公代郡守賀正表喜¶
曰酷似李雲龕勉公加意南塘為西宗得公諸作於¶
北山甚竒之或問北山潜夫諸作如何北山曰不患¶
不好只患忒好公歸自桂林迂道見南塘於三山讀¶
公南嶽藁&KR0091;觴賞不巳自此遂為文字交水心評公¶
詩曰是當建大&KR0005;旗鼓者西山知公尤至端平朝贈¶
書廟堂曰當今詞人惟趙某劉某謂南塘與公也迨¶
夢奠於京門人諸賢俱在獨以遺表屬公果山見公¶
<pb:KR4d0340_SBCK_194-18b>¶
雜咏二百首手之不置曰一章雖二十字皆史㫁也¶
辨章師相尤竒公之文每得公所作必令吏録之西¶
山諸老既殁公獨巋然為大宗工四方有大紀述咸¶
歸之後村氏銘叙先世勲德以不得公文為恥公甞¶
笑曰吾賣文以資老者也公見地既高而學有定力¶
窮達得䘮是非毁譽&KR0009;之歌咏一付嬉&KR0015;梅花數句¶
以詩得謗也而畧不以為悔巴陵一䟽以言&KR0023;譴也¶
而不自以為高前後四立朝共不盈五考非無蚍蜉¶
之撼含沙之射而未甞恨其人既有&KR0588;明子夏之疾¶
黒白如故往來交際飲笑自如每曰某親某友老皆¶
<pb:KR4d0340_SBCK_194-19a>¶
後我木已拱矣我於今以往皆剰底&KR0010;月自營竁兆¶
乃徐先軰故居結廬其間佳客過從時與同宿有以¶
青嚢術見者豈無異議但笑以視之非達乎公吏事¶
素長自領邑建陽最聲已著爲麾爲節剖决如神處¶
事侔侔有方畧在藩司臬獄案千紙一覧盡得其情¶
而行之以恕息庵湯公甞語余甚嘆服之安晚甞曰¶
潜夫真才吏爲文名所勝故人不盡知之雖中與安¶
晚少忤而追思痛悼時見吟篇暮年狀其行事幾千¶
餘言每語人曰安晚實知我公甞以成集屬余序序¶
曰諸作皆高尤精爲李唐諸子所不及至於駢語雖¶
<pb:KR4d0340_SBCK_194-19b>¶
祖半山曲阜而隠顯融化鍵奥機沉表制之外誥啓¶
尤妙自成一家他人或相倣傚神氣索然矣甲子以¶
來又為渾深簡到之語甞語余曰吾四六又一變矣¶
有前後續新四集已行扵世其在新集者半出於目¶
&KR0780;之後口誦成篇子姪筆受鎔煆諸書字字嚴宻無¶
一篇不可垂訓非徒詩也其於當世交㳺先後軰皆¶
名流傑士姓字班班見集中不可悉數余屢擯於時¶
去公所居差近每一篇成即以見寄恃有商㩁以余¶
為知言疾革既黙諸子問以遺奏屬僕如何公瞠目¶
頷之奏上君相嗟惜贈銀青光禄大夫予致仕遺表¶
<pb:KR4d0340_SBCK_194-20a>¶
恩澤&KR0005;謀請諡諸孤俾余狀其事欲上之太史碑銘¶
墓表則屬之東澗湯公陽岩洪公擇　公皆生平¶
宻友亦遺命也謹狀¶
　咸淳五年十一月　日¶
　　　　　　同舍生中大夫新除秘書監林希逸¶
<pb:KR4d0340_SBCK_194-20b>¶
¶
後村先生大全集&KR0195;之一百九十四¶
