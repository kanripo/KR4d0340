# -*- mode: mandoku-view -*-
#+TITLE: 後村集
#+DATE: 2015-09-23 10:25:08
#+PROPERTY: LASTPB  <md:KR4d0340_SBCK_095-1a>
#+PROPERTY: JUAN 188


明樹隂滿地日卓午夢覺流鶯時一聲又云
春隂垂野草青青時有幽花一樹明晚泊孤舟古祠下
滿川風雨看潮生極似韋蘇州垂虹亭觀中秋月云佛
氏解為銀色界仙家多住玉華宫極工而世惟咏其上
一聮金餅彩虹之句何也山蟬帶響穿疎户野蔓蟠青
入破窻亦佳句
<pb:KR4d0340_WYG_018-4b>
子美送李生云李生以病廢東入徂徠峯志氣尚突兀
形骸已龍鍾男兒生世間有如絶壑松悞為風雷傷不
與匠石逢哀哉千尺幹摧朽似秋蓬此詩¶悲壯之甚¶李
生何如¶人足以當之竊意¶¶子美自謂也
雁湖¶注<md:KR4d0340_SBCK_025-3b>¶半山歸¶腸一夜繞¶鍾山之句引韓昌黎詩腸胃
繞萬象非也孫堅母懷¶姙堅夢腸¶出繞呉閶¶門半山本
此見呉志和王賢良龜詩云世論妄以蟲¶疑冰注雖<md:KR4d0340_SBCK_025-4a>¶引
莊¶子但¶¶出處<md:KR4d0340_SBCK_025-5a>¶無疑字意<md:KR4d0340_SBCK_025-6b>¶公别有所本後讀盧鴻嵩山十
<pb:KR4d0340_WYG_018-5a>
志有疑冰之語又唐彦謙中秋詩云露净不容𤣥豹隠
冰寒却恐夏蟲疑乃知唐人已屢用之矣
半山挽裕陵云玉暗蛟龍蟄金寒雁鶩飛挽呉春卿云
曲突非無騐方穿有不行鍊字斵對無遺巧
劉原父咏春草云春草綿綿不可名水邊原上亂抽榮
似嫌車馬繁華處纔入城門便不生貢父絶句云青苔
滿地初晴後緑樹無人晝夢餘惟有南風舊相識逕開
門户又翻書皆¶¶有元和意度不似本朝人詩
<pb:KR4d0340_WYG_018-5b>
劉貢父咏史云自古邊功縁底事多因嬖倖欲封侯不
如直與黄金印惜取沙塲萬髑髏往往指王韶及李憲
輩
唐人曹松亦云憑君莫話封侯事一將功成萬骨枯
王逢原暑旱苦熱云清風無力屠得熱落日著翅飛上
山人固已懼江海竭天豈不惜河漢亁崑崙之高有積
雪蓬萊之逺常遺寒不能手提天下往何忍身去逰其
間其骨氣老蒼識度高逺如此豈得不為荆公所推
<pb:KR4d0340_WYG_018-6a>
富公由并州入相外廷至於舉笏相賀王逢原獨云要
須待見成堯舜未敢輕浮作頌聲所見髙於石徂徠一
等矣荅孫莘老云生無人媿寧<md:KR4d0340_SBCK_025-10a>¶非樂¶死<md:KR4d0340_SBCK_025-11a>¶有¶天知豈待名
其固窮自守亦士之髙致也
王逢原聞雁云萬里波濤九秋後五更風雨一燈旁不
待著雁字而題見矣
滕白題汶川村舍云種茶巖接紅霞塢灌稻泉生白石
根皤腹老翁頭似雪海棠花底戲兒孫可入圖畵
<pb:KR4d0340_WYG_018-6b>
坡詩略如昌黎有汗漫者有典嚴者有麗縟者有簡¶淡
者翕張開闔千變萬態蓋自以其氣魄力量為之然非
本色也它人無許大氣魄力量恐不可學和陶之作如
海東青西極馬一瞬千里了不為韻束縛
陳洙書御史臺壁云清朝¶¶無事¶諫章¶疎竊¶禄經<md:KR4d0340_SBCK_025-13b>¶年卧<md:KR4d0340_SBCK_025-15b>¶直
廬惆悵<md:KR4d0340_SBCK_026-1b>¶平生不如夢春來三度到溪居與荆公¶¶¶三<md:KR4d0340_SBCK_026-2a>¶年衣
染禁城¶¶¶塵¶撫<md:KR4d0340_SBCK_026-2b>¶事¶茫¶¶¶¶¶然<md:KR4d0340_SBCK_026-4b>¶愧<md:KR4d0340_SBCK_026-10b>¶古人明月滄波¶江萬頃扁舟長
載夢中身之作暗合
<pb:KR4d0340_WYG_018-7a>
唐子西諸文皆髙不獨詩也其出稍晚使及坡門當不
在秦晁之下集中有聞坡貶惠州詩云元氣脱形數運
動天地内東坡未離人豈比元氣大天地不能容伸舒
輒有礙低頭不能仰閉口焉敢欬東坡坦率老局促應
難耐何當與道俱逍遥天地外此詩甚佳狀得出
硯田無惡嵗酒國有長春草木疑靈藥漁樵或異人花
開不旋踵草薙復齊腰團扇侵時令方書遣晝長問學
兼儒釋交㳺半士農國計中宵切家書隔嵗通闗河先
<pb:KR4d0340_WYG_018-7b>
壟逺天地小臣孤山静似太古日長如小年皆唐子西
惠州詩也曲盡南州景物略無遷謫悲酸之態七言如
身雜蜑中誰是我食除蛇外總隨鄉驥子能吟青玉案
木蘭堪戰黒山頭亦甚工
後人取前作翻騰勘辨有工於前作者唐子西過田横
墓云滄溟無際何妨死却死東郊未耿光乃反退之祭
文之意此詩必有謂不獨為横發
元祐後詩人迭起一種則波瀾富而句律疎一種則煅
<pb:KR4d0340_WYG_018-8a>
煉精而情性逺要之不出蘇黄二體而已及簡齋出始
以老杜為師墨梅之類尚是少作建炎以後避地湖嶠
行¶路萬里詩益竒壯<md:KR4d0340_SBCK_026-12b>¶元日云後¶飲屠蘇驚已老長乗舴
艋竟安歸除夕云多事鬢毛¶隨節換盡<md:KR4d0340_SBCK_026-13a>¶情<md:KR4d0340_SBCK_026-15b>¶燈火向¶人明
記宣靖事云東南鬼火成何事終待邊烽作諍臣(謂方/臘不)
(能為患直/待北兵耳)岳¶陽樓云登臨呉蜀横分¶地徙倚湖山欲暮
時<md:KR4d0340_SBCK_028-2b>¶又云乾坤萬事<md:KR4d0340_SBCK_028-3b>¶集雙鬢<md:KR4d0340_SBCK_029-1a>¶臣子一謫今五年¶¶聞徳¶音¶¶¶云<md:KR4d0340_SBCK_031-5b>¶自古安危闗政事隨時憂喜到漁樵五言云泊舟華容
<pb:KR4d0340_WYG_018-8b>
縣湖水終夜明凄然不能寐左右菰蒲聲窮途事多違
勝處心亦驚三更螢火閙萬里天河横腐儒憂平世况
復值甲兵終然無寸䇿白髮滿頭生造次不忘憂愛以
簡嚴掃繁縟以雄渾代尖巧第其品格故當在諸家之
上
徐師川聞捷云時時傳破敵日日問脩門又云諸公宜
努力荆棘已千村陳簡齋感事云風斷黄龍府雲移白
鷺洲菊花紛四野作意為誰秋頗逼老杜
<pb:KR4d0340_WYG_018-9a>
宣靖之禍自滅遼取燕始韓子蒼挽中山韓帥云金絮
盟猶在灰釘事已新語妙而意婉上句指韓下句指童
蔡作詩法當如此
崔徳符詩幽麗髙逺了不蹈襲蓋用功最深者觀魚云
小魚喜親人¶可釣亦可網大魚自有神隠見誰能量老
禪雖無心施食不肯嘗時於千尋底霍見如龍章桃花
云如何一朽株孕此千億花雖云行且䦨明嵗亦再華
豈如世上人一老不復佳過湖云誰見詩顛顛發時鄱
<pb:KR4d0340_WYG_018-9b>
陽湖裏月明知無人為覓昭華管自捲秋蘆片葉吹皆
精詣可吟諷
江端友字子我鄰幾之孫靖康間以布衣召用同時詩
人感慨北狩南渡之作多矣子我云楚欲圖周鼎湯猶
繫夏臺又云比年熒惑犯南斗何日燕人祭北門事的
切而語回互
江子我咏象云倉舒只用兒童計亦自能知爾重輕蓋¶
用王内翰元之譏玩張相齊賢之語但含蓄而不刻露
<pb:KR4d0340_WYG_018-10a>
爾
朱希真七言如幾許少年春欲夏一畨夢事緑催紅¶過
時不語<md:KR4d0340_SBCK_031-6a>¶鶯解事怕¶客深藏魚見機¶¶¶¶人間萬事老無味天
下四時秋最<md:KR4d0340_SBCK_031-8b>¶悲<md:KR4d0340_SBCK_032-16a>¶五言¶如翦茅編¶鶴屋節米¶聚雞糧燈昏
䑕窺硯雨急犬穿籬皆警策不蹈襲
前輩記朱新仲舍¶人¶¶¶¶¶¶天氣未佳宜且住風濤如此亦安
歸之聮取其自然不煩斲削然新仲此等句尚多如招
郭侯飲云此時老子興不淺旦日將軍幸早臨如何以
<pb:KR4d0340_WYG_018-10b>
報之青玉案我姑酌彼黄金罍凡引用前人語皆蟠屈
排奡使之妥帖他句如滿地落花春病酒一簾明月夜
登樓相親多謝風標子可欵豈無瀟洒侯何從可覓秋
消息忽有先鋒到白頭如水篆行科斗林幽囀畫眉若
不經思而俱出人意表讀杜詩云縱之逼論劍收之入
檀弓尤前人所未發也
劉屛山題李忠愍集云二帝䝉塵方幸塞六臣奉璽更
朝梁叙當時事忠憤悲壯尹少稷聞魏齊入寇云酬功
<pb:KR4d0340_WYG_018-11a>
不惜賞千布送死惟堪縛一驢足與前句相上下
先朝上元駕御端門示與民同樂之意而已宣和間燈
尤盛至於騎年連月警蹕夜出尹少稷靖康元夕詩云
景龍只是當時路不見金錢打著人劉屏山亦云凄凉
但有雲頭見曽照當時步輦歸皆記向來期門之事
汴都角妓郜六李師師多見前輩雜記郜即蔡奴也元
豐中命待詔崔白圖其貎入禁中師師著名宣和入至
掖庭頃見鄭左司子敬云汪端明家有李師師傳欲借
<pb:KR4d0340_WYG_018-11b>
抄不果劉屏山詩云輦轂繁華事可傷師師垂老過湖
湘縷衣檀板無顔色一曲當年動帝王亦前人感慨杜
秋娘梨園弟子之類
茶山種竹云餘子不足數此君何可無上句雖非竹事
不覺牽强茘枝云絶知髙韻傾珧柱未覺豐肌病玉環
上下句皆切又妙於融化送别云不堪相背處何况獨
歸時行役云一寸客亭燭數聲村舍雞絶似唐人
紹興初金歸我河南識者知和約之不堅乆錢氏之後
<pb:KR4d0340_WYG_018-12a>
自中原遷奉三世喪柩窆於越上諸公皆為哀挽茶山
獨云摸金千騎去埋玉幾人歸可謂妙於用事余為袁
守項容孫被召過袁自言其先世墳城在沙寺者皆已
遷𦵏公安國愈蹙矣士大夫得無感慨乎
王嘉叟侍郎栁色知春淺鐘聲覺寺深避虎連村静分
魚一市腥之句甚佳
初以鹽鈔僧牒糴軍儲夏均父詩云坐食今添幾支遁
煮鹽那得百𢎞羊反本之論也
<pb:KR4d0340_WYG_018-12b>
士大夫當離亂時有幸有不幸者簡齋云浮世身難料
危途計易非東萊云後死翻為累偷生未有期誦之皆
可悲慨
趙忠簡當國以近臣薦起處士劉致中至則趙去秦代
之矣劉報罷歸尹少稷柬之云徒然五侍從不辦一書
生史相力薦放翁賜第其去國自是臺評然王景文乃
云直翁自了平生事不了山隂陸務觀放翁見詩亦笑
云我字務觀乃去聲如何把作平聲押了
<pb:KR4d0340_WYG_018-13a>
陸放翁少時調官臨安得句云小樓一夜聴春雨深巷
明朝賣杏花傳入禁中思陵稱賞由是知名
古人好對偶被放翁用盡　箝紙尾摸牀稜　烈士壯
心狂奴故態　生希李廣名飛將死慕劉伶贈醉侯
下澤乗車上方請劍　酒寧剰欠尋常債劍不虛施細
碎仇　空虛腹壘塊胷　愛山入骨髓嗜酒在膏盲
手版肩輿　鬼子天公　貴人自作宣明面老子曽聞
正始音　牀頭周易架上漢書　温巻熱官　醉學究
<pb:KR4d0340_WYG_018-13b>
病維摩　無事飲不平鳴　乞米帖借車詩　麴道士
楮先生　土偶天公　長劒拄頥短衣掩脛　已得丹
換骨肯求香返魂　子午谷丁夘橋　洛陽二頃光範
三書　酒聖錢愚　茶七盌稷三升　一彈指三折肱
　天女散花麻姑擲米　玉麈尾金褭蹄　虎頭雞肋
　金鴉觜玉轆轤　客至難令三握髪佛來僅可小低頭
　百衲琴雙鈎帖　藏經閣帖　維摩病説法虞卿窮
著書　讀書十紙上樹千回　風漢醉侯　見虎猶攘
<pb:KR4d0340_WYG_018-14a>
臂逢狐肯叩頭　天愛酒地埋憂　一齒落二毛侵
痴頑老矍鑠翁　曲肱縱理　竹郎木客　百錢掛杖
一鍤隨身　百甕虀兩囤棗　錬炭勞薪　銅臭飯香
　記書身大似椰子忍事癭生如瓠壺笑爾輩愛吾廬
　僧坐夏士防秋　麈尾清談蠅頭細字　巖下電霧
中花　唐夾寨楚成臯　劍南集八十五巻八千五百
首别集七巻不預焉似此者不可殫舉姑記一二於此
近嵗詩人雜博者堆隊仗空疎者窘材料出竒者費捜
<pb:KR4d0340_WYG_018-14b>
索縛律者少變化惟放翁記問足以貫通力量足以驅
使才思足以發越氣魄足以陵暴南渡而後故當為一
大宗末年云客從謝事歸時散詩到無人愛處工又云
外物不移方是學俗人猶愛未為詩則皮毛落盡矣
舊讀楊誠齋絶句云飽喜饑嗔笑殺儂鳯皇未必勝狙
公幸逃暮四朝三外猶在桐花竹實中不曉所謂晩始
悟其㣲意此是江東漕奉祠歸之作也鳯雖不聴命於
狙公然猶待桐花竹實而飽以花實况祠廩也欲併祠
<pb:KR4d0340_WYG_018-15a>
廩掃空之爾未幾遂請掛冠
誠齋挽張魏公云¶出晝民猶望迴軍敵尚疑只十個字
而道盡魏公一生其得<md:KR4d0340_SBCK_032-17a>¶人心且為敵所畏與夫罷相解
都督時事皆在裏許然讀者都草草看了
今人不能道語被誠齋道盡　宿草春風又新阡去嵗
無　江水夜韶樂海棠春貴妃　橘中招綺夏𤓰處屏
休文(東宫/生日)　晉殿呉宫猶碧草王亭謝館儘黄鸝　春
歸便肯平平過須做桐花一信寒　東風染得千紅紫
<pb:KR4d0340_WYG_018-15b>
曽有西風半㸃香　年年不帶看花眼不是愁中即病
中　昇平不在簫韶裏只在諸村打稻聲　六朝未可
輕嘲謗王謝諸賢不偶然　山根玉泉仰面飛飛出山
頂却下馳自從廬阜㵼雙練至今銀灣乾兩支雷聲驚
裂龍伯眼雪㸃濺濕姮娥衣寄言蘇二李十二莫愁瀑
布無新詩(題潄/玉亭)　羲和夢破欲啟行紫金¶畢逋啼一聲
聲從天上落人世千村萬落雞争鳴素娥西征未歸
去簸弄銀盤浣風露一丸玉彈東飛來打落桂林雪
<pb:KR4d0340_WYG_018-16a>
毛兔誰將紅錦幕半天赤光絳氣貫山川須臾却駕
丹砂轂推上寒空輾蒼玉詩翁已行十里强羲和早
起道無雙(羲娥/謡)　子雲到老不曉事不信人間有許
由(釣/臺)
放翁學力也似杜甫誠齋天分也似李白
放翁云胆薄沽官釀瞳昏讀監書杜荀鶴詩欺春只愛
和醅酒諱老猶看夾注書二聮皆佳
李伯紀丞相過海絶句云假使黒風漂蕩去不妨乗興
<pb:KR4d0340_WYG_018-16b>
訪蓬萊與坡公九死南荒吾不恨兹逰竒絶冠平生之
句殆相伯仲異乎李文饒盧多遜窮愁無聊之作矣
鄉相陳魏公去位詩云病深老迫宜歸去莫作留侯范
蠡看時公年五十四而其言如此
艾軒讀江西詩云神仙本自無言説尸解由來最下方
山谷與坡¶公云只欠小蠻樊素在我知造物愛公深屏
山問李漢老病云欲袖雲門竹箆子室中驅出散花人
愛朋友之言也白公云病與樂天相伴住春同樊子一
<pb:KR4d0340_WYG_018-17a>
時歸放翁云九十老農縁底健一生强半是單栖自愛
之言也
陳邦彦以金陵降敵㳺士或題其先壟云牙郎一去杳
無蹤惟有青青夾逕松若使人能全此操松應合受大
夫封其家執而訟於郡某守餉士人酒遣去牙郎用唐
人賣國語
范石湖賞海棠云憶向宣華夜倚䦨花光妍煖月光寒
如今蹋颯嫌風露且只銅瓶滿插看宣華王蜀宮名
<pb:KR4d0340_WYG_018-17b>
也
蕭千巖機杼與誠齋同但才慳於誠齋而思加苦亦一
生屯蹇之驗同時獨誠齋奬重以配范石湖尤遂初陸
放翁而放翁絶無一字及¶之今摘其律帖精詣不甚費
研尋者於此　著語能奇怪呼天與倡酬(中/秋)　疾走建
徳國乃為淵明先失脚堕榛莽劉伶扶我還(和/陶)　乾坤
生長我貧病怨尤誰　湘妃危立凍蛟背海月冷掛珊
瑚枝醜怪驚人能嫵媚斷魂只有曉寒知百千年蘚著
<pb:KR4d0340_WYG_018-18a>
枯樹一兩㸃春供老枝絶壁笛聲那得到直愁斜日凍
蜂知(古梅/二¶絶)　造物巧能相補得破慳賒與一天秋(山中/六月)
(頓/凉)　一笻時到崔嵬上有底勲勞得給扶　秋浩蕩
中遥指㸃一螺許是定王城(渡/湘)　稚子推窻窺過雁
數峯乘隙入西軒　眼冷寒梢明數㸃¶知他是雪是<md:KR4d0340_SBCK_032-17b>¶梅花　秋陽直為田家計饒得漁村一抹紅真誠齋敵
手也
故參與龔公行役過一山有老木參天再過其山童矣
<pb:KR4d0340_WYG_018-18b>
居人云巨室以此造屋公記以絶句云千章古木轉頭
空去與人間作棟隆未必真能庇寒士不如留此貯清
風晦翁後見此詩嘆曰此龔公一生詩䜟意謂公初為
諌官負重名晚不必為執政也
黄芻季野名士也既登第夢婦人素服扇上題云恨君
青袖短悞妾白羅妝季野遂不肯婚余大父著作與之
友善責以嗣續大義陳魏公素重其人以聶夫人女弟
歸之既娶宛然夢中所見者季野果夭無子大父𦵏之
<pb:KR4d0340_WYG_018-19a>
於吾家祖塋
李雁湖悼亡云一杯漫道愁能遣幾度醒來錯喚君然
元稹已云怪來醒後傍人泣醉裏時時錯問君此猶是
暗合若四靈唐碑入宋稀與唐人隋栁入唐踈之句則
是明犯
安晚丞相昭君詩云解移尤物柔强敵延夀當年合議
功意新而理長
杭相李文靖乞去題六和塔云經從塔下幾春秋毎恨
<pb:KR4d0340_WYG_018-19b>
無因到上頭今日始知髙處險不如歸卧舊林丘
髙續古題四聖觀云射熊館暗花扶扆下鵠池深栁拂
舟極藻繪追琢之功二宋殆不能過晩兼都官題直舍
云無詩如鄭谷有髮似馮唐亦警䇿
趙忠定當國招蔡季通不至猶坐趙黨謫死道州偽禁
方嚴朱文公題其墓云有宋西山先生¶蔡季通之墓章
泉哭<md:KR4d0340_SBCK_032-18a>¶之云鵑叫¶春林辱贈詩雁迴湘浦忽傳悲蘭枯蕙
死迷三楚雨暗烟昏礙九疑早日力辭公府檄暮年名
<pb:KR4d0340_WYG_018-20a>
入黨人碑嗚呼季子延陵字不待鑱詞行可知是時章
泉句律如此宜為一世所宗晩年詩太坦率幾於鳯徳
之衰矣
趙南塘挽餘干相云柩前留素仗簾下進黄袍語簡而
事該又云漢閤新圖迥秦筝舊曲長挽鞏仲至云萬巻
非其祟單方或以封有無窮之味和韓仲止懷蹈中弟
云黄臺𤓰辭可憐美老根連蒂摘都稀風流遂至爾身
盡衰病况堪吾道非少日槊棋豪索酒暮年絲竹泪沾
<pb:KR4d0340_WYG_018-20b>
衣人生到此將何遣一巻南華坐掩扉立春云蒼規不
與圓生智白髮惟添老在身絶句云我欲將君洞庭野
斜河淡月聴雲和要眇之音也<md:KR4d0340_SBCK_033-3a>¶端平初除拜一新趙南塘起散地掌内制元夕觴客客
散家集有觀傀儡詩云酒䦨有感牽絲戲也伴兒童看
到明余謂康節遂令髙卧人欹枕觀兒戲之句蓋局外
旁觀者之言爾若同局而為此言似乎未可
南塘評蹈中詩文貌節奏似韋謝信有之至於慕先儒
<pb:KR4d0340_WYG_018-21a>
而遐想挽名流以自近則居然懸隔南塘惜其未撥棄
浮論可謂名言其豪心俠氣極力揩磨不盡不若南塘
之近道也題㑹春院云草荒故苑幾春風尚想花開春
樹紅欲問當時馬王事寂寥殘照野亭中寒食云人家
挿栁春將過時節澆松老未歸挽趙從善尚書云先朝
懷族逺平世責人深皆於近體中有逺意
亡友臨川曽景建博學强記無所不通工詩有金陵百
咏同泰寺云此身終屬侯丞相誰辦金錢贖帝歸澄心
<pb:KR4d0340_WYG_018-21b>
堂紙云一幅降牋何用許價髙縁冩宋文章荆公書堂
云愁殺天津橋上客杜鵑聲裏兩眉攅皆峭拔有風骨
其少作云九十日¶春晴意少一千年事亂時多佳句也
曽景建送蔡季通赴貶云四海朱夫子徴君獨典刑青
雲伯夷傳白首太𤣥經有客憐孤憤無人問獨醒瑶琴
空鏁匣絃絶不堪聴其後景建亦坐詩禍謫舂陵而卒
建人朱復之字幾仲多才藝為詩有思致初夏云忽聴
夏禽三五弄新紅突過石榴枝秋日云紅蕖老去羞明
<pb:KR4d0340_WYG_018-22a>
鏡推讓朱榮上蓼梢趙紫芝一樹木犀供夜雨清香移
在菊花枝之句尤覺工緻
黄天谷名春伯白玉蟾姓葛名長庚皆自言得道後死
乃無它異二人頗涉文墨所至牆壁淋漓揮洒能聳動
人谷有詩云半篙春水一簑烟抱月懷中枕斗眠説與
時人休問我英雄迴首即神仙嘗訪蟾值其出題壁云
怪訪怪怪不在茅君山來相待
𠈁胄既誅或託巢鳥以譏當時朝士云衆鳥不喜亦不
<pb:KR4d0340_WYG_018-22b>
悲又復别尋高樹枝
范石湖座上客有談劉婕妤事者公與客約賦詞㳺次
公先成公不復作衆亦歛手㳺詞云暖靄烘晴籞鎻垂
楊籠池罩閣萬絲千縷池上曉光分宿霧日近羣芳易
吐尋並蒂欄邊凝竚不信釵頭雙鳯去奈寶刀被妾先
留住天一笑萬花妬阿嬌好在金屋貯甚秋風易得蕭
疎扇鸞塵汙一自昭¶陽宫閉後牆角土花無數况多病
情傷幽素百花臺上空雨露望紅雲杳杳知何處天尺
<pb:KR4d0340_WYG_018-23a>
五去無路次公字子明定夫諸孫禮部侍郎操之子詩
詞皆工
疎明瘦直不受東皇識留取伴春應肯萬紅裏怎著得
夜色何處笛曉寒無奈力若在夀陽宫院一㸃㸃有人
惜王¶澡身甫落梅詞也身甫常為太常博士
潘¶牥字庭堅¶¶落筆皆不凡有鐔津懷舊詞云怕見倚闌
杆閣下溪聲閣外山空有舊時山共水前歡暮雨朝雲
去不還想是躡飛鸞月下時時認珮環月又漸低霜又
<pb:KR4d0340_WYG_018-23b>
下更闌折得梅花獨自看
余涉世齟齬每誦歐公平生名節為後生描畫畧盡之
言輒為慨然晩逐於朝交逰皆掉臂去惟湯伯紀寄詩
云唐朝空自貴宏詞科目何嘗得退之掌制徒聞誇子
厚殘編僅見命敦詩堪嗟實録無完傳太息淮西有後
碑寄語莆田紫薇老文章葢世例如斯余曰不足以當
此詩然在西掖草制七十不止一首伯紀未之見爾
　後村集巻十八

<pb:KR4d0340_WYG_019-1a>
欽定四庫全書
　後村集巻十九　　　　　宋　劉克莊　撰
　　詩餘
　　　哨遍(昔坡公以盤谷序配歸來詞然陶詩既櫽/括文律韓序則未也暇日逰方氏龍山别)
　　　　　(墅試效顰為之村/主人刻之崖石云)
勝處可宫平處可田泉土尤甘美深復深路圮住人稀
有人兮盤旋於此送子歸是他隠居求志是要明主媒
當世嗟此意誰論其言甚壯孔顔猶有遺㫖大丈夫之
<pb:KR4d0340_WYG_019-1b>
被遇於時入則坐廟朝出旗麾列屋名姬夾道武夫滿前
才子　噫有命存焉吾非惡此而逃之富貴人所欲如
之何幸而致向茂樹堪休清泉可濯谷中别有閒天地
愛鱠細於&KR0093;蕨甜似宻采於山釣於水大丈夫不遇之
所為唐處士依稀是吾師覺山林尊如朝市五侯門下
賔客擾擾趨權勢嗟盤之樂誰争子所占斷千秋萬嵗
呼僮秣馬更膏車便與君從此逝矣
　　　六州歌頭(客贈/牡丹)
<pb:KR4d0340_WYG_019-2a>
維摩病起兀坐等枯株清晨裏誰來問是文殊遣名姝
奪盡羣芳色浴纔出醒初解千萬態嬌無力困相扶絶
代佳人不入金張室却訪吾廬對茶鐺禪榻笑殺此翁
臞珠髻金壺始肖渠　憶承平日繁華事修成譜冩成
圖竒絶甚歐陽記蔡公書古來無一自京華隔問姚魏
竟何如多應是彩雲散刼灰餘野鹿衘將花去休迴首
河洛丘墟謾傷春弔古夢繞漢唐都歌罷欷歔
　　　賀新郎
<pb:KR4d0340_WYG_019-2b>
吾少多奇節頗椰榆玉闗定逺壺頭新息一劔防身行
萬里選甚南溟北極看塞雁衘來秋色不但槊棋夸妙
手管城君亦自無勍敵終賈輩恐難匹　酒腸詩胆新
來窄向西風登髙望逺亂山斜日安得良弓並快馬聊
與諸公角力漫醉把䦨干頻拍莫恨寒蟬離海晩待與
君秉燭㳺今夕歡易買健難得
　　　賀新郎(送陳倉部/知真州)
北望神州路試平章這塲公事怎生分付記得太行山
<pb:KR4d0340_WYG_019-3a>
百萬曽入宗爺駕馭今把作握蛇騎虎君去京東豪傑
喜想投戈下拜真吾父談笑裏定齊魯　兩河蕭瑟惟
狐兔問當年祖生去後有人來否多少新亭揮淚客誰
夢中原塊土筭事業須由人做應笑書生心胆怯向車
中閉置如新婦空目送塞鴻去
　　　賀新郎(杜子昕/凱歌)
盡説番和漢這琵琶依稀似曲驀然絃斷作麽一年來
一度欺得南人技短歎幾處城危如卵元凱後身居玉
<pb:KR4d0340_WYG_019-3b>
帳報君休作尋常看布嚴令運竒𥮅　開門決鬬雌雄
判笑中宵奚車氊屋獸驚禽散箇箇巍冠横麈柄誰了
君王此段也莫靠長江能限不論周郎并幼度便仲尼
復起嗟㣲管馳露布築京觀
　　　賀新郎(跋唐伯/玉奏藁)
宣引東華去似當年文皇親擢馬周徒步殿上風霜生
白簡下殿扁舟已具怎不與官家留住古有一言腰相
印誰教他滿篋嬰鱗疏還笏退不回顧　新來邊報猶
<pb:KR4d0340_WYG_019-4a>
飛羽問誰公可無長䇿少寛明主攀檻朱雲頭雪白流
落如今底處但一片丹心如故賴有越臺堪眺望那中
原莫已平安否風色惡天香暮
　　　賀新郎(送唐伯/玉還朝)
驛騎聮翩至道臺家籌邊方急酒行姑止作麽携將琴
鶴去不管州人墮淚富與貴平生無味可但紅塵難著
脚便山林未有安身地搔白髮兀相對　前身小范疑
公是憶當年天章閣上建明尤偉慶厯諸賢方得路便
<pb:KR4d0340_WYG_019-4b>
不容他老子須著放延州城裏一句殷勤牢記取在朝
廷最好圖西事何必向玉闗外
　　　賀新郎(送黄成/父還朝)
飛詔從天下道中朝名流欲盡君王思賈時事秖今堪
痛哭未可徐徐俟駕好著手扶將宗社多少法筵龍象
衆聴靈山嘱付些兒話千百世要傳冩　子方行矣乗¶
驄馬又送它江南太史去㳺氊厦老我伴身惟有影倚
徧風軒月榭悵玉手何時重把君向栁<md:KR4d0340_SBCK_033-3b>¶邊花㡳問看貞
<pb:KR4d0340_WYG_019-5a>
元朝士誰存者桃滿觀幾開謝
　　　賀新郎(戊戌夀張使君/九月十八日)
南國秋容晚曉寒輕芙蓉臺榭拒霜池館試向壺山堂
上望萬頃黄雲¶刈遍&KR0008;喫著¶¶¶¶¶¶¶君侯方寸不要漢庭誇擊
斷要史家編入循良傳春脚到福星現　家家香火人
人願要還¶它慶¶¶¶元狨座建炎¶蟬冕穏奉安輿迎兩國誰
謂山遙水逺福¶夀比河沙難𥮅來嵗而¶今黄花節早驂
鸞入侍<md:KR4d0340_SBCK_033-5a>¶瑶池宴<md:KR4d0340_SBCK_033-9a>¶風浩蕩梅清淺
<pb:KR4d0340_WYG_019-5b>
　　　賀新郎(端午/)
深院榴花吐畵簾開綵衣紈扇午風清暑兒女紛紛夸
結束新樣釵符艾虎早已有㳺人觀渡老大逢場慵作
戲任陌頭年少爭旗皷溪雨急浪花舞　靈均標致髙
如許憶生平既紉蘭佩更懷椒糈誰信騷魂千載後波
底垂涎角黍又説是蛟饞龍怒把似而今醒到了料當
年醉死差無苦聊一笑弔千古
　　　賀新郎(九日/)
<pb:KR4d0340_WYG_019-6a>
湛湛長空黒更那堪斜風細雨亂愁如織老眼平生空
四海賴有高樓百尺看浩蕩千崖秋色白髮書生神州
淚儘凄凉不向牛山滴追往事去無迹　少年自負凌
雲筆到而今春華落盡滿懷蕭瑟常恨世人新意少愛
説南朝狂客把破帽年年拈出若對黄花孤負酒怕黄
花也笑人岑寂鴻北去日西匿
　　　賀新郎(寄題聶侍/郎鬱孤臺)
絶頂規危榭跨髙寒鳥飛不過雲生其下斤斸無聲人
<pb:KR4d0340_WYG_019-6b>
按堵翕&KR1865;青紅變化覽城郭山川如畵閣老鳯樓修造
手笑談間突出凌雲厦臺上景買無價　唾壺麈尾登
臨暇似當年滁陽太守歐陽公也傾倒贑江供硯滴判
斷雪天月夜更喚取鄒枚司馬銅雀凌歊歌舞散訪殘
磚斷甓無存者餘翰墨被風雅
　　　賀新郎
動地東風起畵橋西遶溪桑柘漫山桃李寂寂牆隂蒼
蘚逕猶印前回屐齒驚嵗月飈馳雲駛太息攀翻亭長
<pb:KR4d0340_WYG_019-7a>
𣗳是先生手種今如此君不樂欲何俟　傍人錯㑹淵
明意笑斯翁皇皇汲汲登山臨水佳處徑呼籃輿去髣
髴柴桑栗里從我者門生兒子嘗試平章先賢傳屈原
醒不似劉伶醉判酩酊卧花底
　　　賀新郎(宋菴/訪梅)
鵲報千林喜還猛醒謝家池館早寒天氣要與瑶姬叙
離索草草杯盤籍地減盡何郎才思不願玉堂並金屋
願年年嵗嵗花間醉餐秀色挹髙致　西園飛蓋東山
<pb:KR4d0340_WYG_019-7b>
妓問何如半山雪裏孤山煙外&KR0249;甚夜深風露冷人與
長缾共睡任翠羽枝頭多事老子平生無他過為梅花
受取風流罪簮白髪莫教墜
　　　賀新郎
溪上收殘雨倚畵欄薄綿乍脱日隂亭午閙市不知春
色處散在荒園廢墅漸小白長紅無數客子雖非河陽
令也隨縁暫作鶯花主那可負甕中醑　碧雲四合千
巖暮恨匆匆余方有事子姑歸去趂取羣芳未搖落暇
<pb:KR4d0340_WYG_019-8a>
日提魚就煑歎激電光隂如許回首明年何處在問桃花
尚記劉郎否公莫笑醉中語
　　　賀新郎(和人咏/荼䕷)
曽與瑤姬約恍相逢翠裳搖曳珠韝聮絡風雲青冥非
人世攬結玉龍驂鶴愛萬朶千條纎弱禱祝花神憐惜
取到開時晴雨須斟酌枝上雪莫銷却　惱人匹似中
狂藥凭危欄燭光交映樂聲遥作身上春衫香薫透看
到參横月落筭茉莉猶低一著坐有緱山王郎子倚玉
<pb:KR4d0340_WYG_019-8b>
簫度曲難為酢君不飲鑄成錯
　　　賀新郎(用前韻賦/黄荼䕷)
想赴瑤池約向東風名姬駿馬翠韉金絡太液池邊羣
鵠下又似南樓呼鶴畵不就穠纎嬌弱羅帕封香來天
上㵼銅盤沆瀣供清酌春去也被留却　芳魂再反應
無藥似詩詠緑衣黄裏感傷而作愛惜尚嫌蜂採去何
况流鶯蹴落且放下珠簾遮著除却江南黄九外有何
人敢與花酧酢君認取莫教錯
<pb:KR4d0340_WYG_019-9a>
　　　賀新郎(再用/約字)
淺把宫黄約細端詳普陀煙裏金身珠絡蕚緑華輕羅
韈小飛下祥雲仙鶴朶朶賽蜂腰纎弱已被色香撩病
思儘鵝兒酒美無多酌看不足怕殘却　人間難得傷
春藥更枝頭流鶯喚起少年狂作留取姚家花相伴羞
與萬紅同落未肯讓蠟梅先著樂府今無黄絹手問斯
人清唱何人酢休草草認題錯
　　　賀新郎(客贈/芍藥)
<pb:KR4d0340_WYG_019-9b>
一夢揚州事畵堂深金瓶萬朶元戎髙㑹座上祥雲層
層起不減洛中姚魏歎别後闗山迢逓國色天香何處
在想東風猶憶狂書記驚嵗月一彈指　數枝清曉煩
馳騎向小忩依稀重見蕪城佳麗料得花憐儂銷瘦儂
亦憐花憔悴漫悵望竹西歌吹¶老矣應無騎鶴日但春
衫㸃㸃當時淚那更有舊情味
　　　賀新郎(郡宴/和韻)
草草池亭宴又何須珠韝絡臂琵琶遮面賔主一時詞
<pb:KR4d0340_WYG_019-10a>
翰手倐忽龍蛇滿案傳冩處塵飛鶯囀但得平時魚稻
熟這腐儒不用青精飯隂霧掃霽華見　使君償了豐
年願便從今也無敲朴也無厨傳試拂籠紗看壁記幾
箇標名渠觀想九牧聞風争羨此老飽知民疾苦早歸
來載筆薫風殿詩有諷賦無勸
　　　賀新郎(再和/前韻)
夢斷鈞天宴怪人間曲吹别調局翻新面不是先生瘖
啞了怕殺烏臺舊案但掩耳蟬嘶禽囀老去把茅依地
<pb:KR4d0340_WYG_019-10b>
主有瓦盆盛酒荷包飯停造請免朝見　少狂誤發功
名願苦貪他生前死後美官佳傳白髮歸來還自笑管
轄希夷古觀看一道冰銜堪羨妃子將軍慎未已問匡
山何似金鑾殿休更待杜鵑勸
　　　賀新郎(題蒲/澗寺)
風露驅炎毒記仙翁飄然謫墮吹笙騎鵠歴歴漢初秦
季事山下𤓰猶未熟過眼見羣雄分鹿想得拂衣㳺汗
漫試回頭劉項俱蠻觸斫鯨鱠脯麟肉　越人好事因
<pb:KR4d0340_WYG_019-11a>
成俗擁遨頭如雲士女山南山北問訊先生無恙否齊
魯干戈滿目且逰戱扶胥黄木不是世無𤓰様棗便有
來肯飽痴兒腹聊舉酒笑相屬
　　　賀新郎(王實之喜予出嶺命愛姬/歌新詞以相勞輒次其韻)
此腹元空洞少年時諸公過矣上天吹送老大被他禁
害殺身與浮名孰重這鼔笛休休拈弄綵筆擲還殘錦
去(用江淹/鮑昭事)願今生來世無妖夢且飯犢莫吞鳯　新來
喑啞如翁仲羨王郎驂鸞縹緲玉簫吹動應笑䕫州村
<pb:KR4d0340_WYG_019-11b>
裏女炙面生愁進奉要絶代傾城安用今古何人知此
理有吾家酒徳先生頌三萬巻謾充棟
　　　賀新郎(䝉㤙主崇禧/再用前韻)
主判茅君洞有簷前查查喜鵲曉來傳送幾度黄符披
戴了此度君㤙越重(僕五任祠廟一南岳二仙/都三玉局四雲臺五崇禧)被賀監
天隨調㺯做取散人千百嵗笑渠儂一霎邯鄲夢歌而
過鳯兮鳯　灌園織屨希陳仲問先生加齊卿相可無
心動除却醴泉中太乙揀箇名山自奉那捷徑輸它藏
<pb:KR4d0340_WYG_019-12a>
用有耳不曽聞黜陟免教人貶駁徂徠頌服蘭佩結茅
棟
　　　賀新郎(三和/)
謫下神清洞更遭它椰榆黠鬼路旁遮送薄命書生雞
肋爾却笑尊拳忒重破故紙誰教繙㺯一枕茅簷春睡
美便周公大聖何須夢門前客任題鳯　卜隣羊仲并
求仲願春來西疇雨足土膏犂動白髮巡官占嵗稔不
問京房翼奉橰與甕從今無用醉與老農同擊壤莫隨
<pb:KR4d0340_WYG_019-12b>
人投獻嘉禾頌在陋巷勝華棟
　　　賀新郎(席上聞/歌有感)
妾出於㣲賤少年時朱絃彈絶玉笙吹遍粗識國風闗
睢亂羞學流鶯百囀總不涉閨情春怨誰向西隣公子
説要珠鞍迎入梨花院身未動意先懶　主家十二樓
連苑那人人靚妝按曲綉簾初巻道是華堂簫管唱笑
殺街坊拍板迴首望侯門天逺我有平生離鸞操頗哀
而不愠㣲而婉聊一奏更三嘆
<pb:KR4d0340_WYG_019-13a>
　　　賀新郎(生日用實/之來韻)
鬢雪今千縷更休休痴心獃望故人明主晩學瞿聃無
所得不解飛昇滅度俟曉鼔&KR1379;&KR1379;撾五散盡朝來湯餅
客且烹雞要飯茅容母怕迴首太行路　麟臺學士㣲
雲句便尊前周郎復出審音無誤安得春鶯雪兒輩輕
拍紅牙按舞也莫笑儂家蠻語老去山歌尤協律又何
須手筆如燕許援琴操促筝柱
　　　賀新郎(再用/前韻)
<pb:KR4d0340_WYG_019-13b>
放逐身繿縷被門前羣鷗戱狎見推盟主若把士師三
黜比老子多他兩度袖手看名塲呼五不㑹車邊望塵
拜免它年青史修潘母勾曲洞是歸路　平生怕道蕭
蕭句况新來冠欹弁側醉人多誤管甚是非並禮法頓
足低昂起舞任百鳥喧啾春語欲托朱絃冩悲壯這琴
心脉脉誰堪許君按拍我調柱
　　　賀新郎(實之三和有憂邊/之語走筆荅之)
國脉㣲如縷問長纓何時入手仰酬明主未必人間無
<pb:KR4d0340_WYG_019-14a>
好漢誰與寛些尺度試看取當年韓五豈有榖城公付
授也不干曽遇驪山母談笑起兩河路　少時棋析曽
聮句歎而今登樓攬鏡事機頻誤聞説北風吹面急邊
上衝梯屢舞君莫道投鞭虛語自古一賢能制難有金
湯便可無張許快投筆莫題柱
　　　賀新郎(四用縷字韻/為王實之夀)
萬字如鍼縷憶王郎丹墀大對氣為文主貴近旁觀俱
失色仰止如天聖度笑杜牧成名居五晩面清光猶苦
<pb:KR4d0340_WYG_019-14b>
諌似封人懇切言君母謫塵世錯行路　當時宜和薫
風句又那知青雲一跌被才名誤輸與靈和殿前栁柔
軟隨風學舞怪兩鳥新來停語不是先生高索價問何
時宰相先生許舉杯祝莫傾柱
　　　賀新郎(實之用前韻為/老者夀戱荅)
身畔無&KR0093;縷但從前練裳練帨做他家主甲子一周加
二紀兔走烏飛幾度賽孔子如來三五(徐凌云小如來/五嵗多孔子三)
(年/)鶴髪蕭蕭無可截要一杯(闕/)　慙陶母門外草欲迷
<pb:KR4d0340_WYG_019-15a>
路　朗吟白雪陽春句待夫君驪駒不至鶴聲還誤老
去聊攀萊子例倒著斑衣戲舞記田舍火爐頭語肘後
黄金腰下印有高堂未敢將身許且扇枕莫倚柱
　　　沁園春(夢方/孚若)
何處相逢登寳釵樓訪銅雀臺喚厨人斫就東溟鯨鱠
圉人呈罷西極龍媒天下英雄使君與操餘子誰堪共
酒杯車千兩載燕南趙北劍客竒才　飲酣鼻息如雷
誰信被晨雞輕喚回嘆年光過盡功名未立書生老去
<pb:KR4d0340_WYG_019-15b>
機㑹方來使李將軍遇高皇帝萬户侯何足道哉披衣
起但凄凉感舊忼慨生哀
　　　沁園春(送孫季蕃弔/方漕西歸)
嵗暮天寒一劔飄然幅巾布裘儘¶縁雲鳥道躋攀絶頂
拍天鯨浸笑傲中流疇昔竒君紫髯鐵面生子當如孫
仲謀争知道向中年猶未建節封侯　南來萬里何求
因感慨橋公成逺遊嘆名姬駿馬都成昨夢隻雞斗酒
誰弔新丘天地無情功名有命千古英雄只麽休平生
<pb:KR4d0340_WYG_019-16a>
客獨羊曇一箇灑淚西州
　　　沁園春(送包/尉)
我羨君歸一路秋風芙蓉木犀想慈顔望乆靈烏乍噪新
眉畵就郎馬頻嘶忙脱征衫快呼斗酒細為家人説建
谿争知道這中年懷抱最怕分攜　丈夫南北東西應
笑殺離筵粉淚啼悵佳人來未碧雲冉冉王孫去後芳
草萋萋明日相思山重水複古道人稀茅店雞元龍老
有高樓百尺誰共登梯
<pb:KR4d0340_WYG_019-16b>
　　　沁園春(荅九華/葉賢良)
一巻隂符二石硬弓百斤寳刀更玉花騘噴鳴鞭電抹
烏&KR0093;欄展醉墨龍跳牛角書生虬鬚豪客談笑皆堪折
簡招依稀記曽請纓繫粤草檄征遼　當年目視雲霄
誰信道凄凉今折腰悵燕然未勒南歸草草長安不見
北望迢迢老去胸中有些磊磈歌罷猶須著酒澆休休
也但帽邊鬂改鏡裏顔凋
　　　沁園春(同前/)
<pb:KR4d0340_WYG_019-17a>
我夢見君戴飛霞冠著宫錦袍與牧之高㑹齊山詩酒
謫仙¶同載采石風濤萬巻星羅千篇電掃¶肯學窮兒事
楚騷掀髯嘯有魚¶龍鼓舞狐兔悲嘷　英雄埋沒蓬蒿
誰摸索當年劉與曹<md:KR4d0340_SBCK_033-10b>¶嘆事機易¶失功名難偶誅茅西崦
種秫東臯柵有雞豚庭無羔雁道是先生索價高人間
窄待相期海上共摘蟠桃
　　　沁園春(癸夘佛生翼日將曉夢/中作既醒但易數字)
有箇頭陀形等枯株心猶死灰幸春山筍賤無人争吃
<pb:KR4d0340_WYG_019-17b>
夜爐芋美與客同煨何處旛花忽相𨗳引莫是諸天迎
赴齋又疑道向毗耶城裏講席初開　這邊尚自徘徊
笑那裏<md:KR4d0340_SBCK_033-11a>¶紛紛早見猜有尊神奮杵拳麄似鉢名緇豎拂
喝猛如雷老子無能山僧不㑹誰誤檀那舉請哉山中
去便百千億刼休下山來
　　　沁園春(和呉尚/書叔永)
我所思兮延陵季子别來九春笑是非浮論白衣蒼狗
文章定價秋月華星獨步岷峨後身坡潁何必荀家有
<pb:KR4d0340_WYG_019-18a>
二仁中朝裏看伯兮袞斧叔也&KR0093;綸　洛中曽識機雲
記玉立堂堂九尺身歎苕溪漁艇幽人孤往雁山馬鬛
弔客誰經宣室釐殘𤣥都花榭回首舊逰存幾人新腔
美堪洗空恩怨喚起交情
　　　沁園春(呉叔永尚書和/予舊作再荅)
莫羨渠儂白玉成樓黄金築臺也不消顛怪騎驎被髪
誰能委曲令鳩為媒鬂有二毛袖閒雙手只了持螯與
把盃公¶過矣賞陳登豪氣杜牧麄才　便¶¶¶¶¶¶¶¶¶煩問訊張雷
<pb:KR4d0340_WYG_019-18b>
甚斗宿無光不重回想閣中鳴佩時攜客去壁間懸榻近
有誰來撇我虎皮讓我牛耳誰道兩賢相戹哉中年後
向歌䦨易感樂極生哀
　　　沁園春(維揚/作)
遼鶴重來不見繁華只見凋殘甚都無人誦何郎詩句
也無人報書記平安閭里俱非江山畧是縱有高樓莫
倚䦨沉吟處但螢飛草際雁起蘆間　不辭露宿風餐
怕萬里歸來雙鬂斑𥮅這邊贏得黒貂裘敝那邊輸了
<pb:KR4d0340_WYG_019-19a>
翡翠衾寒檄草流傳吟牋倚閣開到&KR0806;花亦懶看君記
取向中州差樂塞地無歡
　　　摸魚兒
怪新來倚樓看鏡清狂渾不如舊暮雲千里傷心處那
更亂蟬踈栁凝望乆愴故國百年陵闕誰迴首功名大
謬歎采藥名山讀書精舍此計幾時就¶　封侯事乆矣
輸人妙手滄洲聊作老叟高冠長劍渾閒物¶世上切身
惟酒千載後君試看抜山扛鼎俱烏有英雄骨朽問顧
<pb:KR4d0340_WYG_019-19b>
曲周郎而今還解來聴小詞否
　　　摸魚兒(海棠/)
甚春來冷煙凄雨朝朝遲了芳信驀然作暖晴三日又
覺萬株嬌困霜㸃鬂潘令老年年不帶看花分才情減
盡悵玉局飛仙石湖絶筆辜負這風韻　傾城色懊惱
佳人薄命牆頭岑寂誰問東風日暮無聊賴吹得臙脂
成粉君細認花共酒古來二事天尤吝年光去迅謾緑
葉成隂青苔滿地做取異時恨
<pb:KR4d0340_WYG_019-20a>
　　　摸魚兒(用實/之韻)
便披簑荷鋤歸去何須身著宫錦與誰共話桑麻事朱
老阮生尤稔篩樣餅甕樣璽長鬚赤髮供樵餁清流濁
品盡掃去胸中置諸膜外對酒莫辭飲　華胥夢怕殺
人驚曉枕踈忩惟月來闖一生常被弓旌誤且告朝家
追寢愁箇甚君管取有薇堪采松堪䕃茒山再任幸不
是謀臣又非世將免犯道家禁
　　　一剪梅(袁州/解印)
<pb:KR4d0340_WYG_019-20b>
陌上行人怪府公還是詩窮還是文窮下車上馬太匆
匆來是春風去是秋風　階銜免得帶兵農嬉到昏鐘
睡到齋鐘不消提嶽與知宫喚作山翁喚作溪翁
　　　一剪梅(余赴廣東實之/夜餞於風亭)
束緼宵行十里强挑得詩囊抛了衣囊天寒路滑馬蹄
僵元是王郎來送劉郎　酒酣耳熱説文章驚倒隣牆
推倒胡牀傍觀拍手笑踈狂踈又何妨狂又何妨
　　　滿庭芳(記夢/)
<pb:KR4d0340_WYG_019-21a>
凉月如氷素濤翻雪人世依約三更扁舟乗興莫記水
雲程忽到一洲竒絶花無數多不知名渾疑是芙蓉城
裏又似牡丹坪　蓬萊應不逺天風海浪滿目凄清更
一聲鐵笛石裂龍驚回顧塵寰局促揮袂去散髪騎鯨
蘧蘧覺元來是夢鍾動野雞鳴
　　　鷓鴣天(腹疾困睡和/朱希真詞)
前度看花白髪郎平生痼疾是清狂幸然無事汚青史
省得教人奏赤章　遊俠窟少年場輸他羣謝與諸王
<pb:KR4d0340_WYG_019-21b>
居人不識庚桑楚弟子誰從魏伯陽
　　　鷓鴣天(戱題周/登樂府)
詩變齊梁體已澆香奩新製出唐朝紛紛競奏桑間曲
寂寂誰知㸑下焦　揮綵筆展紅綃十分峭措稱妖嬈
可憐才子如公瑾未有佳人敵小喬
　　　卜筭子(惜海/棠)
盡是手成持合得天饒借風雨於花有底讎著意相陵<md:KR4d0340_SBCK_033-12a>¶藉　做暖逼教開做冷催教謝不負明年花下人只負
<pb:KR4d0340_WYG_019-22a>
栽花者
　　　卜筭子(同前/)
片片蝶衣輕㸃㸃猩紅小道是天¶公不惜花百種千般
巧　朝見樹頭繁暮見枝頭少道是天公果惜花雨洗
風吹了
　　　卜筭子
亂似盎中絲宻似風中絮行遍茫茫禹迹來底是無愁
處　好客挽難留俗事推難去惟有翻身入醉鄉愁欲
<pb:KR4d0340_WYG_019-22b>
來無路
　
　
　
　
　
　
　後村集巻十九

<pb:KR4d0340_WYG_020-1a>
欽定四庫全書
　後村集巻二¶十　　　　　宋　劉克莊　撰
　　詩餘
