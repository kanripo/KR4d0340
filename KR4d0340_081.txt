# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:50.219974
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 81
#+PROPERTY: FILE SB04n0252-081後村先生大全集-卷第八十一.
<pb:KR4d0340_SBCK_081-1a>¶
後村先生大全集卷之八十一¶
　掖垣駁繳(看詳狀附)¶
　　繳秦九韶知臨江軍奏狀¶
　准中書門下省送到録黄一道為秦九韶羗知臨¶
　江軍令(臣)等書行書讀湏至奏聞者¶
右臣等竊見九韶除目𥘉下輿論沸騰臣等即欲駁¶
論而録黃旬日始至後省則聞九韶已為䑓(臣)所劾¶
罷郡(臣)等若可以巳又恐妨同除諸人黽勉書黄未¶
發間訪外議皆謂罪罰未當罪盖其人不孝不義不¶
仁不亷之事具載丹書(臣)等不復縷數姑以後省舊¶
<pb:KR4d0340_SBCK_081-1b>¶
牘考之去秋有江東議幙之除首遭駁論其冬又除¶
農丞前去平江措置米餫後省再駁其命遂寢奉祠¶
猶未一年以郡起家若使其真有材能固不可以一¶
青廢今通國皆謂其人暴如虎狼毒如蛇蝎奮爪牙¶
以摶筮鼔唇吻以中傷非復人類方其未出蜀也潰¶
卒之變前師藏匿某所九韶指示其處使凶徒得以¶
甘心人死我活有愧戴履倅斬妄作幾激軍變守和¶
販鹺抑賣於民寓居霅之闗外凡側近漁業之舟每¶
日抑令之錢有羗否則生事誣䧟大為閭里患若李¶
曽伯帥廣委攝瓊管則九韶至瓊僅百許日郡人莫¶
<pb:KR4d0340_SBCK_081-2a>¶
不厭苦其貪暴作卒哭歌以快其去其見於鄉行見¶
於官業如此親莫親於父子九韶有子得罪於父知¶
九韶欲殺之也逃生甚密九韶百計搜求得之折其¶
兩脛其見家於行者又如此而不自循省不知歛退¶
得郡未厭方且移書修門雅意本朝其所以譸張無¶
忌惮至此者以其所居密邇行都小舟易服鑚刺窺¶
　無所不用其智巧後省雖曾駁論而去歲兩疏反¶
成薦書彼將何所懲創而不覆出爲惡乎(臣)等欲望¶
聖㫁將九韶更加鎸黜屏之逺郡以懲凶頑以快公¶
論庻使今後被䑓諫論列給舍繳駁得罪未久之人¶
<pb:KR4d0340_SBCK_081-2b>¶
不敢妄有干請稍存　朝廷紀綱亦可以清中書之¶
務不勝幸甚所有前項録黄(臣)雖書名而未發謹録¶
奏聞伏侯　勑㫖¶
　　貼黄¶
(臣)等今繳奏止是秦九韶於内同黄魏近思等欲¶
　乞别項給黄令(臣)等書行書讀謹黏連隨狀繳奏¶
　伏候　勅㫖¶
　　繳趙汝孿通判淮安州奏狀¶
　准中書門下省送到録黄一道為朝奉郎趙汝攣¶
　差通判准安州替蹇材望改差闕令臣書行湏至¶
<pb:KR4d0340_SBCK_081-3a>¶
　奏聞者¶
右(臣)竊見汝攣兩經按劾勿與親民差遣前一次已¶
經改正外後来一次雖巳該赦尚未改正淮安雖未¶
係邊郡通判却是親民若與放行恐㧞例者衆兼汝¶
攣居鄉兠攬公事人所不齒太常博士鄭良臣甫汝¶
攣招致其畔主之僕又謀以女婚良臣之子鄉人尤¶
薄其所為欲乞　睿㫁將汝攣新授差遣寢罷所有¶
録黃臣未敢書行謹録奏聞伏候　勑㫖¶
　　師應極知漳州奏狀¶
　准中書門下省送到録黄一道為師應極知漳州¶
<pb:KR4d0340_SBCK_081-3b>¶
　令(臣)書行湏至奏聞者¶
右(臣)竊惟漳雖列郡地望素髙逺則先朝以處朱熹¶
近則　陛下以處李韶一大儒一從官調守不輕如¶
如此師應極者名論稍卑鄉相軸一手㧞擢不為不¶
遇矣而言論風㫖世無傳焉但聞其為東部閣郎君¶
所厚而已今一旦起廢乃得先儒從臣𥙷處不但公¶
議　恕亦非所以愛應極也欲乞　睿㫁將應極¶
新除寢免别與差遣所有録黄(臣)雖僉名未敢書行¶
謹録奏聞㐲侯　勅㫖¶
　　貼黄¶
<pb:KR4d0340_SBCK_081-4a>¶
(臣)點對同黄内劉宗申羗知萬安軍契勘宗申係¶
　右選人羗除合属下四房欲乞照舊格例改¶
　送下四房書行併候　勅㫖¶
　　繳令狐震已辟羗知象州奏狀¶
　准中書門下省送到録黄一道為辟差令狐震已¶
　知象州填見闕湏至奏聞者¶
右臣竊見象州荆蠻韃蹂踐之後聚落殘破户口稀¶
踈宜令亷平之守以拊摩之狐震已者不知為何如¶
人嘗為潭之僉幕去而倅掛了無善狀惟著貪聲攖¶
拿之外一無所長使蠻韃足以長驅深入魚肉湖¶
<pb:KR4d0340_SBCK_081-4b>¶
南江西雨路數州生靈者曾伯也賛曾伯閉門不發¶
一矢者震已至今潭桂之人莫不切齒其貪謬今乃¶
以千里赤子付之是使狼牧羊也(臣)愚欲乞　&KR1078;㫁¶
將震已新命寢罷别選良牧以惠遠民所有上件録¶
黃(臣)未敢書行謹連粘隨狀奏繳伏候　勅㫖¶
　　繳麋弇令赴行在奏事奏狀¶
　准中書門下省送到録黄一道麋弇令赴行在奏¶
事令(臣)書行湏至奏聞者¶
右(臣)竊惟召節所以進有德之士旌宣勞之臣倘非¶
其人難逃物議(臣)竊見淮東總領麋弇昨除總餉也¶
<pb:KR4d0340_SBCK_081-5a>¶
剽聞輿論皆謂其人乃大全之上客潜至郡司兩冰¶
山皆去矣此物當見睍而消何為反有向陽之望乎¶
(臣)曰大(臣)翕受敷施不分門庭不立黨與至公也為弇¶
者謂宜痛自刻勘以盖前愆勉殚忠力以收後效議¶
者亦意其有材而前者用之未盡既而愒玩許久一¶
籌不畫其𥘉徃也力懇　朝廷盡欠蠲舊欠止從弇¶
到任日為始任責大臣一切從其所請一一科降以¶
與之宜可以展布矣未幾又以匱告前後科降以與¶
数千萬計而拖欠軍餉自若其科降之請未已也不¶
知弇之所職何事國家所以選擇而使之者何意可¶
<pb:KR4d0340_SBCK_081-5b>¶
謂不才無具之甚矣(臣)聞弇前在建昌大全分司九¶
江深相交結用大全親吏髙鋳為承授忝遷擢大全¶
又薦於潜潜遂用為宰士與共謀畫後朝廷行下根¶
刷髙鋳財物田産隐寄於大全家者弇諭所委官云¶
此事宜子細丁旦夕出来着甚来由此謂播揚聞者¶
縮頭弇為王臣而忘公朝之大徳懐權門之私惠為¶
餉臣而不體國之殚竭屡煩大農之科降其不忠不¶
職之罪宜加黜削頋頒弓旌之命以寵乗之人可乎¶
臣愚欲乞　&KR0790;斷将弇奏事指揮特賜寢免更加¶
鎸責以為事君懐二奉事無狀者戒所有録黃臣未¶
<pb:KR4d0340_SBCK_081-6a>¶
敢書行謹録奏聞伏候　勅㫖¶
　　貼黄¶
(臣)今所奏止是麋弇於内同黄吳勢卿趙日起欲¶
　乞别行給黄令臣書行謹連粘隨狀繳奏以聞伏¶
　候　勑㫖¶
　　繳李桂監察御史兼崇政殿説書奏狀¶
　准中書門下省送到録黄一道為李桂除監察御¶
　史兼崇政殿説書令臣撰述湏至奏聞者¶
右臣自辛亥以後屏居田里十年不與士大夫接不¶
知李桂為人何如但為　聖主親擢必得其人即時書¶
<pb:KR4d0340_SBCK_081-6b>¶
黄去後賓客訪臣皆言桂家素温向来登第盖資於¶
人及宰華亭為䑓臣常挺所劾罪載簡書浦江之政¶
又無善狀獄案具存不可掩覆一旦由筦庫而擢察¶
院侍經筵上至學士大夫下至輿䑓皂隷皆言其人¶
嵬瑣汚濁何以糾逖官邪空疎鄙俗何以禆益圣¶
學物議沸騰皆責臣不合書行臣竊惟多士滿朝明¶
主㧞而用之何患無人必若用桂不但辱䑓又且辱¶
國自來䑓臣或以其人望或以邑最而進未有通國¶
嗤笑兩邑販闕而可以峩豸者　陛下用人每以公¶
議為權衡惟此一事上累　圣德臣為衆議所誚雖¶
<pb:KR4d0340_SBCK_081-7a>¶
巳書過録黄然詞頭属臣秉筆臣既偹知桂之謬庸¶
不知所以措詞謹具繳駁以聞欲望　圣聰博采外¶
議及常挺以向来劾桂之疏俯垂乙監特發英㫁將¶
新除監察御史兼崇殿説書㫖指並賜寢免姑與在¶
外合入差遣以快公論以戒不揆分量干求速化之¶
人所有詞頭臣未敢撰述伏候　勑㫖¶
　　繳厲文翁依前資政殿大學知建康府㳂江制¶
　　　置使江東安府撫使兼行宫留寺暫兼淮西¶
　　　總領(初五日未時/同徐給事)¶
右臣等恭睹　御筆厲文翁依前資政殿斈士知建¶
<pb:KR4d0340_SBCK_081-7b>¶
康縣㳂江制置使江東安撫使兼行宫留守暫兼淮¶
西總領除目一頒衆聴咸駭皆謂金陵重鎮方承平¶
時尚且以元老重(臣)為之况今黠虜逆雛狡謀叵測所¶
頼以遮蔽江北風寒應援上流緩急者制國閫而已¶
文翁素行與其官業天下自有公議臣等不暇縷數¶
最是江上偷渡之寔文翁之作俑誤國不特臣經¶
孫言之在朝之士皆知之竊意　陛下物色亦必得¶
其寔矣今乃以閫鉞鑰授之臣等非不知　陛下以¶
其人小惠小材可備麄使欲㧞擢而富貴之其他任¶
使尚於安危大計無預今兹委寄大有闗係　陛下¶
<pb:KR4d0340_SBCK_081-8a>¶
獨不為金甌慮乎(臣)等嘗溯其所至為四明則四明¶
壊為九江則壞九江今再至四明曾未旬月不聞有¶
善政惟聞其簿録大姓為第一義先聲如此移之金¶
陵内何服將士吏民之心外何以寒夷狄姦雄之瞻¶
邊事如此謀帥如此豈不與先朝遣韓范行邊之事¶
戾乎(臣)等皆以寒遠諸生遭逢　聖主豈不知靖共¶
冺黙可以自保然内衘　聖㤙外廹清議故及録黄¶
未至之先控此血忱欲望　聖慈收囬成命别加任¶
使仍乞以臣等奏狀留中不行付出庻幾臣等可免¶
沾激求名之罪而宰輔不執奏風憲不論列之罪謗¶
<pb:KR4d0340_SBCK_081-8b>¶
亦可弭矣(臣)等職守所繫不敢辱官用敢冐犯　天¶
顔下情無任戦灼候命之至¶
　　再繳奏狀(𥘉五日酉時/再仝徐給事)¶
右(臣)恭覩　御筆除厲文翁指揮巳於録黄未至之¶
先冐貢愚忠乞寢其命席藁私室正此待罪伏准中¶
書門下省送到録黄一道令(臣)等書行書讀區區管¶
見已具前奏㐲計眷命必賜采擇今来不敢輙變前¶
説所有録黄委難書行書贖繳連在前内有同黃人¶
乞别項給付謹録奏聞伏候　勑㫖¶
　　御筆¶
<pb:KR4d0340_SBCK_081-9a>¶
　厲文翁畴昔未能寡過公論多及之近者海閫之¶
　行朕己再三告戒頗能體承初政殊有可觀今兹¶
　江閫之除盖以其熟於邉亊故也卿等可且書行¶
　如後日更納敗闕卿等言之未晚¶
　　三繳奏狀(𥘉五夜二更/同徐給事)¶
右(臣)不避誅遣兩具奏牘乞寢厲文翁江閫之命天¶
髙聴藐未蒙俞允至煩天筆委曲開諭臣等伏讀不¶
勝震越　聖訓謂其疇昔未能寡過則為人不逃明¶
鍳苐謂其海閫初政殊有可觀(臣)等所聞則異於是¶
賓客满官舍攝局皆私人市區鴨豚不足以供厨¶
<pb:KR4d0340_SBCK_081-9b>¶
竈之需公帑緡錢不足以充車魚之費禁米及旁郡¶
之竟佔籍至無辜之人家心惶惑市井蕭條一月之¶
問報政如此安在其能體承　聖訓也四明之民巳¶
不堪矣移之江閫又将若何　陛下又謂其熟於邊¶
事則濡湏九江已試若何昔仁宗朝二虜桀驁以夏¶
竦臨邊則招一驢束草之侮及五路無功罷竦而用¶
韓范則心驚膽破之謡興矣(臣)等竊謂多事之秋謀¶
閫帥與偏帥不同偏帥可以材智充閫帥必以德望¶
選文翁粗有材幹全無德望深恐對壘聞之有輕中¶
國之意(臣)等祗知為　陛下忠謀不暇為文翁計亦¶
<pb:KR4d0340_SBCK_081-10a>¶
不暇為身計凟至於三猶庻幾万一有囬天之理伏¶
望　聖慈特發睿㫁母嫌反汗亟與銷印所有録黄¶
謹粘連在前盖(臣)等誤䝉　陛下使之承乏封駁若¶
或書行書讀則是容悦事　陛下為臣不忠罪孰大¶
焉謹録奏聞伏候　勑㫖¶
　　繳囬御筆奏劄(𥘉五夜)¶
(臣)等適具奏未敢行書行書讀厲文翁新除録黄¶
　今恭准御筆宣諭(臣)等除已别具奏聞外謹將上¶
　件御筆繳連囬奏伏乞　睿照¶
　　與丞相簡(𥘉五日午時)¶
<pb:KR4d0340_SBCK_081-10b>¶
(臣)等適覩　御筆厲文翁除㳂江制置使知建寕¶
　史昔除侍郎某嘗有狂言今既出守尚可黽勉奉¶
　詔惟厲目除闗繋甚大不但某難放過夕郎亦住¶
　不得不免聨名入文字以去就爭之念各受大丞¶
　相異知不敢不密以告夕郎見在某處同作奏欲¶
　乞　鈞知¶
　　録丞相囬柬(初五日酉時)¶
　某伏領聨璧之槧具悉盛指某即以繳進恰得上¶
　令某傳諭二文此除不過以其熟於邊事而然既¶
　已容其為海閫則江閫亦可容也意欲二文勿上¶
<pb:KR4d0340_SBCK_081-11a>¶
　繳䟽某既不能遏於未命之時今又乃任調停於¶
　已播敷之後愧莫甚焉如能体上意付之忘言是¶
　又出於望外也夕拜侍郎意不殊此¶
　　又東(初五日酉時)¶
　某等伏領鈞槧宣諭　聖意必欲某等書黄聞命¶
　震恐但某等初五日未時入第一奏黄至又於申¶
　時入第二奏有通引司批收可考酉刻方承鈞誨¶
　聞　聖意則文字巳直達矣自知狂愚妄發必且¶
　忤㫖恐有黜責尚望大丞相觧什君父各從輕典¶
　出吾君吾相生成之造¶
<pb:KR4d0340_SBCK_081-11b>¶
　　三(𥘉六日)¶
某等兹因後者職事所有駁論文字一日三上既稽¶
詔㫖又違　御筆罪當萬死方此席藁俟誅共領鈞¶
槧乃知天顔甚温天語甚平伏讀至此感涕俱零¶
聖意欲某等且與放行一次某等即當遵奉苐𥘉以¶
公議而繳駁終以宣諭而轉移小臣固不足道然給¶
舍失官自某等始其辱　朝廷也甚矣反復思之必¶
不得已乞且令為海閫責以後效既為四明省一月¶
兩迎送之費而江閫又可以擇有威風德望之人上¶
下之間冺然而無迹矣區區愚管如此不識大丞相¶
<pb:KR4d0340_SBCK_081-12a>¶
能為某等達此意於　上前否更合取自鈞　㫖¶
　　録丞相囬東(𥘉六夜)¶
　某夜來伏領寶槧旋以繳入過方付謹以歸還未¶
　時辱回示亦即繳聞且乞仍留海閫修黄而上旋¶
　得御筆已賜矜從　聖主從善如流真為盛德而¶
　侍郎與夕郎不負厥官尤可詔来世㡬夕郎不殊¶
　此悃幸轉致¶
　　與丞相劄(𥘉六夜)¶
某兩日因職守頻聒鈞聴退念戦恐無地自容入¶
　夜恭領鈞誨遣囬小槧竊知　聖天子虛懐諫㧞¶
<pb:KR4d0340_SBCK_081-12b>¶
　　山之難賢宰相造膝密啟有囬天之力使陪制閫¶
　　改畀德之人街談巷議皆服除授之公黠虜逆雛¶
　　不敢萌輕中國之心西掖東省稍得以舉有司之¶
　　職異日天下記之史冊書之　陛下聖徳我公相¶
　　業輝映千古某與瑣闥因吾君吾相附名竹帛之¶
　　末骨杇有餘榮矣䘖造帶㤙肺腑激烈燭下禀謝¶
　　未能展梗概尚容與瑣闥趨伏翹材控布仰丐鈞¶
　　照¶
　　　録丞相囬劄(𥘉七日)¶
　　某兹覩舍人不肯奉詔　明主可為忠言印雖刻¶
<pb:KR4d0340_SBCK_081-13a>¶
　而終銷鞶既錫而仍禠君有盛德(臣)荷羙名厥惟¶
　休哉某調鼎无功持衡有虧今得冺於無迹佩賜¶
　已侈謝凾幾於倒置用還以控等乞丐台照¶
　　録丞相囬給事柬¶
　某等伏辱珍帖昭仭相篤密之至凡領後村槧郇¶
　公大名必附焉某薦嘗具復必皆闗徹某不能執¶
　奏於未造命之始仍使二賢塗歸於既出綸之後¶
　吾亦甚自愧也　聖上本心清明其從善從諫¶
　如流如轉圜不足諭之既許尼其新而仍其舊而¶
　二賢風節愈足簡在上心某惟有敬嘆而已某¶
<pb:KR4d0340_SBCK_081-13b>¶
　嘗以槧繳進兹始付出禀答非敢後也¶
　　録諫給事囬丞相柬¶
　某&KR2384;於後村許恭覩釣槧每蒙齒及賤名巳深榮¶
　感兹者伏領誨答細書温言如與所敵跪誦一再¶
　益佩謙抑之盛心惟是昨者妄發自謂必干斧鉞¶
　之誅適覩録黄惟史大資除目在焉　聖主虚心¶
　無我舍巳從人真堯舜之君也然非大丞相執奏¶
　有回天之力曷濟登兹某與後村遭遇如此真千¶
　戴之一也感㤙盛德筆舌莫殚尚圖同後村鞠躬鈞¶
　以控謝臆仰丐鈞照¶
<pb:KR4d0340_SBCK_081-14a>¶
　　厲江閫命下余迫公論閉門作奏徐夕郎来曰¶
　　願挂名余曰某忝竊黄金矣公未落權不敢相¶
　　強徐曰若不恰好繋鈇帶歸亦甘心因相與共¶
　　議及黄未至先論駁聨名䟽上未末矣申後黃¶
　　至再䟽至酉得　御筆宣諭鈞槧傳　㫖令且¶
　　放行一次余二人盡時入第三奏爭之聞相亦¶
　　力諌詰旦　詔厲仍舊鄞閫事寢无適外間莫¶
　　知謾録奏藁以見上舍已從人相論亊囬天之¶
　　意¶
　學士院繳奏¶
<pb:KR4d0340_SBCK_081-14b>¶
　　繳史宇之除工部侍郎辭免奏(辛亥八月)¶
(臣)立朝孤危若非君父保全頃刻不能自安自前月¶
二十三日因侍經筵求去之後又聞輪對官箋注(臣)¶
奏篇加以姦邪姦䛕之名(臣)杜門叅䟽歸田里方来¶
束擔俟命忽承　御封付下史宇之辭免工部侍郎¶
除目令臣草不允詔(臣)竊見宇之當除侍郎見作次¶
對昨守括蒼頗有惠政卑之貳卿亦不為過但　陛¶
下方躬執珪幣称秩元𣏌祖宗故事率召元臣故老¶
陪祠今乃擢一未更事之少年使之從上雍屬車之¶
後非籲俊尊　上帝之誼也(臣)惟答詔必有褒詞(臣)¶
<pb:KR4d0340_SBCK_081-15a>¶
前攝西掖嘗論嵩之之罪不樂臣尚且断章剿横加¶
誣衊今若秉筆以褒宇之之羙天下後世其謂(臣)何¶
(臣)詳宇之辭免有内祠外麾之請自量甚審欲望¶
聖慈行其自乞令以本職奉京祠即與從班無異或¶
卑一郡以老其才徐加進用末晚(臣)以職守所係昧¶
死上於雷霆之威所有前&KR2018;不允詔未敢選述伏侯¶
勑㫖¶
　　再繳奏(八月十一日)¶
(臣)今月十一日承中使閣長鄧惟聰得㫖差傳口諭¶
(臣)取史宇之辭文字只今進入(臣)於初十日詞頭到¶
<pb:KR4d0340_SBCK_081-15b>¶
院之初已具管見聞奏今来不敢輙變前説所有史¶
宇之辭免文字謹隨奏繳進伏乞　睿照¶
　　與廟堂劄(八月十三日)¶
(臣)愚惷不識事體既巳妄發仍復執迷不改罪在不¶
赦縱使君父海涵春育廟堂川納藪藏某特何面目¶
復敢至緝熙殿與光範門乎兼甚病勢可慮詳見公¶
牘欲望　鈞慈速賜敷奏施行¶
　後後省㸔詳申省狀¶
　　浙東提舉林光世所上景定喜言狀¶
某等今将林光世上二十篇同共㸔詳見其國勢之¶
<pb:KR4d0340_SBCK_081-16a>¶
篇以警字爲說謂警怵廹不若警於暇䂊警於俄頃¶
不警於悠久又謂一於警者藥石於强壯也因事而¶
一警者病而求藥也警至於屢是玩病而求藥也藥¶
可廢乎哉亦可味恃乎哉其言有味人材之篇謂方¶
今中外乏使才非法之可盡欲求之於法之外議則¶
之篇欲寛征薄歛而籍贜吏以佐國用議兵之篇謂¶
何東之兵以童貫用之則遁采右之兵以王權統之¶
則散欲精擇將杜倖門之篇言黄門則援曹騰王甫¶
言房則引韋氏楊氏耳歴述前代弄臣外戚伶優以¶
爲成欲得不避怨如杜衍者以守法其斥譁去黨¶
<pb:KR4d0340_SBCK_081-16b>¶
之篇及條陳貪吏庸閫之罪與前後臣僚奏請多合¶
至於詳考　炎紹蠲施德音冀寛今日民力未論精¶
間牒增城築二事皆可行某等切見光世所言其大¶
者有益於治体其次者亦切于時務文字簡潔修鬯¶
貫穿古今但其中有曰尸曰點曰殺之類某等窃謂¶
我朝以仁立國列圣心心相傳至今上而㤙德愈厚¶
聼言之道擇其善者行之而已此亦近日廷紳奏篇¶
恐手滑之意也¶
　　歐陽經世進中興兵要申省狀¶
某等窃惟多事之時抵掌談兵者多矣徃徃採遮昔¶
<pb:KR4d0340_SBCK_081-17a>¶
人之陳言傳益近歲之邊事如此進士時務䇿而已¶
經世此書頗出胸襍无所蹈襲第生長江西未嘗游¶
邊於山川地形險要阨塞非目擊身履又所圖上刀¶
鎗弓弩及攻城炮車之類未經試用其可得而㸔詳¶
者如論國勢機事亦有可采其人家世業而衣装单¶
急秃巾窄䄂如從戎者所進之書良費𥿄札又當此¶
貴糴乆困桂玉深可憫念方四郊多壘士習兵書戰¶
䇿者宜廣搜羅某等伏見武舉一科弓馬近於具文¶
所取不過觧作七書義者欲免經世與免武舉觧一¶
次給據與赴今年省試庻幾可得遺才¶
<pb:KR4d0340_SBCK_081-17b>¶
　　太學生列劄薦奚滅申省狀¶
某等今將奚滅繳到文字一冊點對内上趙與籌呉¶
潜二書方與筐之尹京潜之作翰林學士也其門如¶
市士爭趨之以售其　滅於與筐有瓜葛且與之厚¶
乃能訊其牟利叢謗勸其早退於潜為桑梓乃能規¶
其輕脱䇿其必敗此二書固巳有先見之明矣及丁¶
大全擅國則又能奮筆於太學諸生共攻其罪遂為¶
沈翥以言語羅織捕繫押囬本貫圣化改絃士大夫¶
忤潜全者以次拂拭擢用滅素知名六館文益老氣¶
益強則所以諸生合詞薦於公朝理宜旌異但本人¶
<pb:KR4d0340_SBCK_081-18a>¶
已永免文觧亊闗斈校欲乞¶
鈞判更送　國子監指定申¶
　　㸔詳阮秀寔進所撰文藳申省狀¶
某等今㸔詳阮秀寔文藁其經説如觧嚴父配天引¶
下謂配天者后稷而非武王謂尊祖乃所以嚴父配¶
天非進其父于祖謂周制公禮於成王之時不言宗¶
祀武王之於明堂則配帝者文王而非武王其説極¶
有義味如觧周正月謂殷建丑惟称丑月謂十二月¶
秦建亥惟稱亥月為十一月引惟元祀十有二月及¶
史記漢史為證又引七月之詩及月令之文又春秋¶
<pb:KR4d0340_SBCK_081-18b>¶
書無冰者三皆於冬月謂周雖建子未嘗以十一月¶
爲正月主紅三統之說而未力排三正之非亦先人¶
所未及栁宗元封建論甚辨先儒嘗掊撃之矣秀寔¶
於先儒掊撃之更出新意以矯其偏文勢甚竒記序¶
雜文頗簡潔麗密盖苦心積勤而作者其人少有雋¶
聲故趙尚書汝談喜其文安晩鄭丞相序其稿而才¶
髙命窮頓挫塲屋失身右弁老之將至手抄所作文¶
藁十六冊兩部投進無一點一畫草筆其真專有如¶
此者顧使陸沉於小使(臣)廣南監當忱爲可惜某等¶
窃見　本朝雖崇尚理斈然以文字取人如賀鋳始¶
<pb:KR4d0340_SBCK_081-19a>¶
亦武爵後改文資之類欲望　朝廷詳酌於格法之¶
外将秀寔加旌異少慰其生平燈窓之勤亦以見¶
聖世蒐羅遺逸之意¶
　　魏國表所上進太極通書觧忠烈節孝二傳申¶
　　省狀¶
某等竊見通書太極圖說先儒下注脚者不知其㡬¶
家也至矣盡矣不可以復加矣國表於先儒注脚之¶
外又章分句觧而成此編乍見疑其好異求異者徐¶
讀而詳考之皆因先儒之說參合彼此融液異同歸¶
之於是而已此等文字特不可離經畔註若夫觸之¶
<pb:KR4d0340_SBCK_081-19b>¶
而長演之而伸及孔氏之門者用功亦不過如是温¶
陵之魏素称多材國表兄弟擢科第者数人皆有¶
姓氏於世惟國表塲屋頓挫失身勇爵非其志也前¶
太常少卿洪天錫每称其才學嘗為山陽宰訪求¶
徐積立遺事為之立傳以勸忠臣孝子其人著羙名¶
而負屈称今垂老矣與阮秀寔事体一同而國表又¶
嘗請福建漕司文觧兹廹省試二人者材髙技癢各¶
以其所著述呌閽箋天某等披閲其書信有可采至¶
於旌異其人則在　朝廷或使之收塲屋桑榆之功¶
或就成忠郎歩軍司機宜上與陞擢差遣亦足以慰¶
<pb:KR4d0340_SBCK_081-20a>¶
其老而能學之志¶
　　稽山書院山長薛據所上進孔子集語¶
　　揆成鍳狀¶
照得薛據山長行誼之羙秘書省所申巳詳所有朝¶
廷發下二書令本省看詳某等竊見近世伊洛門人¶
各記其師弟子問答之語録或者又纂輯諸家所記¶
彚分爲朱子氏張氏語畧不厭其詳且盡也論語一¶
書乃孔氏門人髙弟子記其師弟問答之語然孔氏¶
言滿天下薛長又采摭夫子之語見於諸經者名曰¶
集語其尊師嗜學之意勤於學伊洛者揆鍳二十卷¶
<pb:KR4d0340_SBCK_081-20b>¶
引援自昔名相亊業尤詳但故真文忠公所著記有¶
人(臣)輔治一門近刋行於三山者議論祥粹體用該¶
貫後有作者不能加矣薛山長此作亦可以輔真公¶
之書當¶
聖王崇儒右文士有片言寸善兼收並取今薛據二¶
書有益學者委有可嘉欲乞¶
鈞判將二書送秘書省收藏其省官乞將本官擢用¶
乞從¶
朝廷酌量或與陞等差遣施行¶
後村先生大全集卷之八十一¶
