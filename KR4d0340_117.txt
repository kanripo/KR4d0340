# -*- mode: mandoku-view -*-
#+TITLE: 後村集
#+DATE: 2015-09-23 10:24:57
#+PROPERTY: LASTPB  <md:KR4d0340_SBCK_016-1a>
#+PROPERTY: JUAN 117


　　　謝王侍郎舉所知啟
與人之壹為前古之美談舉爾所知本聖門之餘論俯
循餘分仰媿盛心伏念某生而嗜書愚不觧事無寸長
之著見有少作之流傳粤從脫干戈瘴癘以來已掃空
章句文字之習瘦妻僵穉子仆嗟井臼之長勤明主棄
故人踈捨山林而焉徃未能决裂尚爾低回嘗佩豈弟
<pb:KR4d0340_WYG_026-2b>
君子之言不敢犯聚斂盗臣之戒猶以浮華之故動為
禮法所讎咎在撚鬚罪當犁舌平生舊友至此著嵇康
之書一時諸公鮮不畏劉輿之膩曽謂十連之制閫尚
憐二紀之登門取之於人棄之餘察之扵衆惡之内聲
銷響絶乆矣闊疎心肯命通有兹竒特兹盖伏遇某官
三朝耆哲一代名臣凡當世人才皆寳之如明珠拱璧
矧平時賔客忍棄之如土梗弁髦片語寵嘉終身榮耀
某敢不深藏笥篋永示雲來作公老門生扵焉無憾為
<pb:KR4d0340_WYG_026-3a>
佛大弟子何以報恩
　　　上鄭給事啟
飛龍夾日瞻翊戴之元功候蟲鳴秋赦啁啾之小過遂
使窮鄉之素士獲為聖世之全人欲剖危衷先横感涕
伏念某弓箕舊族鉊槧腐生鄉曲指以為杜門省事之
人天下知其無病風妄罵之疾呻吟紙上類裘氏之遺
音流落人間多子雲之少作中年以後一字亦無憂患
侵凌精華消竭猶以虛名之傳布遂為好事者中傷實
<pb:KR4d0340_WYG_026-3b>
則詠桃乃曰含譏扵燕麥偶然題檜遂云寓意扵蟄龍
語播市朝命懸刀几幾置烏臺之對誰明秦邸之寃左
右莫為之先容大夫皆言其可殺側聞鎖闥宻啟廟堂
謂六義之中豈不主文而譎諌三代之世至以王官而
采詩况親逢舜臯賡載之辰忍用秦漢誹謗之律寢禍
機扵垂發堲䜛説而不行向非有長者之言¶寧免¶¶¶¶入狂
生之目事闗國體義¶激儒流兹盖伏遇¶¶¶某官¶學貫天人
名垂宇宙甘盤舊學風雲慶會之方新姬公太平旦暮
<pb:KR4d0340_WYG_026-4a>
立談之可致推廣朝廷之忠厚保全士子之孤危某敢
不掃去驕榮斂歸平實夕秀朝華之喻深悟昨非霜降
水涸之餘庻觀晩節持兹報德或者無慚
　　　謝程内翰舉所知啟
長官上印賦茅屋之歸來大尹露章借玉堂之潤色孤
生易感一府皆驚竊以有社稷有人民孰可繼由求之
後談文章談政事難乎扵歐蔡之前自非逹才成徳之
流曷稱宗工鉅儒之選如某者讀書甚少閲理未多少
<pb:KR4d0340_WYG_026-4b>
慕晋人幾以清談而廢事晩為漢吏稍扵世務以經心
當彼要衝試其迂濶毎欲任牧芻之責不敢求鋒鋭之
名然而素短實才徒持空意動煩剖决深慙使無訟之
言尚費闗防未至不忍欺之地塵埃滿面筆硯絶交推
謝有嘲和陶無句詎意北門之學士來為東道之主人
喜魯山蒍于之歌發仲尼莞爾之笑闢我田疇誨我子
弟斯言或恐有之愛若父母畏若神明何徳可以堪此
而况以庸庸為平正以憒憒為精明以謏聞淺見為淹
<pb:KR4d0340_WYG_026-5a>
深以累句蕪辭為贍蔚姓名逹扵君相聲價重乎友朋
夫何一介之微遂占四科之二登龍門為御快哉極士
子之榮謂麟史無褒昧者疑春秋之過漁樵相賀里巷
傳誇兹盖恭遇某官力扶皇綱手掲文柄陸贄唐家之
内相尤有功再造之初嚴光漢祖之故人不肯作三公
而去雖建雙旌而出牧未忘夾袋之儲材信先生之能
言疑孺子之可教俾居末至不待先容某揣分難堪受
恩罔極上封禪之書奏㳺獵之賦愧鄙拙之少文耕寛
<pb:KR4d0340_WYG_026-5b>
閒之野釣寂寞之鄉願優㳺而卒業
　　　除潮倅謝丞相啟
服勞試邑甫從南畆之歸需次佐州俾便北堂之飬頂
踵悉䝉恩扵吾相絲毫不假力扵他人㳟惟元台大布
公道雖治邊防治水利並收一世之才然為孝子為忠
臣各遂匹夫之志輒陳情而力請荷宰物之曲成伏念
某海嶠寒生江淮薄宦興公建議深疑大舉之非徐庶
念親不勝方寸之亂因退食祝融之禄尋起從桂管之
<pb:KR4d0340_WYG_026-6a>
招遂離選坑忝有民社適居孔道寧免㳺士過客謗傷
之談毎見老農具有聖君賢相安静之意属者滿葵丘
之戍法當掃光範之門顧内無萊妻中嵗抱斷絃之痛
矧上有陶母暮年湏扇枕之人自憐薄命之屯隃𤼵大
鈞之問空函朝達除目夕頒非大臣有窮哀悼屈之心
則孤士無超資越俗之理山川清淑想韓木之猶存驛
路坦夷覺潘輿之可徃族戚喜官期之近交逰夸廪入
之優始慮楚人之亡&KR0211;俄報塞翁之得馬丘山施重草
<pb:KR4d0340_WYG_026-6b>
芥命輕兹盖恭遇某官夾日元臣擎天老手處伊尹周
公未嘗處之事力量有餘為趙普韓琦不能為之功聲
色弗動廣捜羅扵夾袋尤軫念扵綈袍謂先人忝更化
之都司而賤息亦翹材之末至因其懇請寵以便安某
再世銜知三生圖報一藝者庸小善者錄豈不希夫大
造之甄陶終養日短盡節日長尚可備異時之驅䇿
　　　謝臺諌啟
服勞試邑偶逃曠敗之誅需次佐州俯遂便安之請出
<pb:KR4d0340_WYG_026-7a>
命雖煩扵廊廟感恩端在扵門牆竊以富貴非力之可
求命義終身之大戒由結纓參侍膝均有君親之心尊
叱馭陽回車各行臣子之志甫丹忱之上逹俄洪造之
曲成伏念某忝出世家素無科第半生仕宦甘為俗吏
之歸當世品題不在名流之目属者冒社稷人民之寄
在舟車冠盖之衝紛積毁之叢身猶羣矢之集的人方
摇撼公獨保全諸豪覺烏府之主盟畧無撓政當路因
龍門之薦引相繼露章迨觧印而來歸復移書而稱奬
<pb:KR4d0340_WYG_026-7b>
勉之以佛祖出世之事告之以主相急才之秋豈不激
昂庶幾遇合實以阿㜷衰病詎堪白髮之倚門徳曜淪
亡未有青山而埋骨反哺之意既切陳情之詞亦哀朝
奏空函夕頒除目向來韓木摩挲驚嵗月之深他日潘
輿徃返無風濤之恐由言路推揚之有素故化鈞陶鑄
而不疑施重丘山命輕絲髪兹盖伏遇某官學傳本統
識造幾微鐵面霜威扶綱常之大義金聲玉振續性命
之㣲言雖當趨赴事功之時不廢維持名敎之意因其
<pb:KR4d0340_WYG_026-8a>
有請許以便私某百口銜恩三生圖報愛髮膚身體固
宜飬志扵暮年死城郭封疆尚欲移忠扵異日
　　　除仙都觀謝丞相啟
雜端論罪已寛饕餮之刑君相原情復賦支離之粟饑
腸雷止感涕雨流伏念某頃縁宰邑之勞忝待佐州之
次忽遭重劾枚数平生凡流傳逹耳目之司皆深切中
肺肝之隐盃鐺敗徳㤀父師典訓之言筆墨勸淫為名
敎罪人之首而又忽彼風愆之戒麗扵宫墨之誅茍爾
<pb:KR4d0340_WYG_026-8b>
心之無瑕奚此言之至我初傳白簡慈親動餉鮓之疑
還著青袍幼女泣佩魚之去惟列聖至仁而立國况大
臣内恕以及人居常念孤危之蹤弗忍加疑似之戮昔
裴豹最為賤𨽻不忘力洗扵丹書龜䝉自號㪚人殊匪
名書扵黄敕今也漸輕刑寺之籍猥備祠官之員公朝
惻然無終身永棄之心天下知其有改過自新之路佩
并包之大徳懐若撻之深羞兹盖伏遇某官巍乎立伊周
之功魁然有韓富之量謂風憲若雷霆之扵物寧無撃
<pb:KR4d0340_WYG_026-9a>
搏之威而廟堂體天地以為心常主發生之徳遂捐閒
廪俾奉髙堂某敢不銜戢陶鎔精勤香火祝南山之萬
夀用此酬恩陳泰階之六符自傷無路
　　　謝臺諌啓
抨彈罪大宜不齒扵縉紳抆拭恩深俾棲心扵香火驚
魂返幹感涕沾襟伏念某甫脱字民躐求丞郡惟不安
扵愚分遂自速扵危機毎平心誦擢髮之文無一字非
切身之過父生師敎下愚至老而不移詩癖酒狂二罪
<pb:KR4d0340_WYG_026-9b>
同時而俱發而又負渙渙渉溱之謗有孶孶為跖之疑
殆喪心之使然雖噬臍而何及返書而却㶰鮓慈親詰
敎令之違繞腰而覔銀魚痴女怪服章之異厥今䕫龍
接武麟鳯來㳺獨憐薄命之書生自錮此身扵聖世敢
圖當國尚許奉祠憫杜陵之瘦生恐曼倩之饑死一尊
二簋本無厚饗之心十束三鍾頓觧絶粮之厄由門舘
嘗品題扵一語故廟堂合毁譽而並觀兹盖伏遇某官
斂藏肅殺之霜威𨗳逹𤼵生之陽徳毎力扶公議憂國
<pb:KR4d0340_WYG_026-10a>
家元氣之深謂求備一夫恐天下全人之少遂令瑕玷
亦忝陶鎔某敢不稽首熏修苦心刻勵濯清泉坐茂樹
敢放逸以求安臨深淵履薄氷當戰兢而至死茍無稔
惡或可酬恩
　　　除吉倅謝丞相
送窮無路遂至籲天起廢佐州且為擇地光生里
巷恩出廟堂竊以薄命者書生之常樂育者大臣之責
當杜韓两公之相實曠古之罕逄然蘇尹二子之寃皆
<pb:KR4d0340_WYG_026-10b>
終身而莫雪若夫舊愆未掩新奬已加納之扵春育海
涵之中收之扵霜降水涸之後我公此舉前哲所難伏
念某少也不羈長而無述侍察父哲兄之側非不漸濡
慕善人君子之名亦思矯揉終以操修未至毁譽莫調
身乆落扵江湖謗常諠扵朝市賢者不與品量為浮薄
之歸文人相輕捃摭及語言之末凡此皆童䝉之過習
積而為老大之悔尤屏窮巷者五朞食叢祠者再考獨
念吾君吾相未嘗求備扵一夫某水某丘詎忍忘懐扵
<pb:KR4d0340_WYG_026-11a>
斯世望翹材而稽首憑筦記以陳¶情負郭無田所仰給
者代耕之禄小人有母宜見憐扵孝治之朝然上公之
機務至繁且下走之姓名難記敢圖英晤曲軫沉淪嘘
谷底之寒荄回筆端之春意昔投閒置散已行白簡之
言今悔過知非復畀青氊之舊寵以治中之近次處之
江右之名州捧除目以兢榮拊孤蹤而感涕兹盖伏遇
某官勛藏盟府澤被生民持國論如權衡之平愛人材
無菅蒯之棄並収髦俊皆有猷有守之倫尚恐逸遺開
<pb:KR4d0340_WYG_026-11b>
使過使愚之路終慙玷缺倍費陶鎔某敢不永戴洪私
益堅素守仕澹菴誠齋之里所願服膺誦清¶渭南山之
詩未忘回首
　　　代上西山啟
簣土虧功懼吾山之中止瓣香回嚮冀彼岸之先登輒
剖丹忱仰干清裁竊謂賢能之才不次而舉豪傑之士
無待猶興若乃本尋常中庸之流鮮不䝉父兄家世之
力坡仙之稱叔弼未忘六一之交山谷之譽少章亦以
<pb:KR4d0340_WYG_026-12a>
太虛之故何况我公之念舊過扵前軰之用心妄希推
轂之言庶中投機之會伏念某少也不力壯也無聞緒
業失傳已負析薪之愧㫖甘不繼因為奉檄之行交公
車者四章書公簿者七考適逢大尹來撫舊邦覩陶公
運甓之風毎思勤恪慕清獻攜琴之事愈自潔修雖無
補扵凝香頗盡心扵叢棘乆欲露曲成之禱恐自干躁
進之誅然而萱堂年事之髙光隂難玩金閨嵗引之廹
機括易差非敢與並㳺英俊而争先庶幾以故人穉弟
<pb:KR4d0340_WYG_026-12b>
而見録仲尼華衮倘無一字之過褒莱子斑衣將以何
辭而歸白伏惟某官先朝遺直當世偉人其處負泰山
北斗之名其出為靈芝醴泉之瑞畢公勤小物尤於民
事以究心武侯集衆思不以已長而矜物故雖䝉陋亦
覬作成某齋袚修詞怔營候命互鄉闕黨固嘗並進扵
聖門東里西華或者見哀扵先友
　　　代謝西山啟
夕呼五白恐不成盧朝奏一封特為合頴寵綏攸逮捧
<pb:KR4d0340_WYG_026-13a>
戴曷勝竊謂天下不能皆絶類離羣之材君子未嘗持
求全責備之論顓䝉者可訓諸理木訥者乃近扵仁髙
柴愚而㳺夫子之門杜微瞶而為孔明之吏觀人物抑
揚之際見聖賢權度之平扵惟今公復彼古道伏念某
幸因微宦獲事大賢砭藥雖勤莫發醯雞之覆轡銜甚
緩猶慚跛鼈之遲况膺門一世之共趨而儉府羣才之
所萃或從容扵諷議或馳騖扵事功自顧抱虛誰為借
重追惟先子同持槖扵禁中爰及伯兄素執經扵席下
<pb:KR4d0340_WYG_026-13b>
豈能令公之喜怒不忍扵汝而瑕疵謂其備肘腋之使
令乆矣見肺肝之底藴雖塵埃滿面詎堪置氷壺玉衡
之傍然清白傳家决不犯惡木盗泉之戒因垂成之機
㑹假溢美之寵褒兹盖伏遇某官忠貫神明志安社稷
立身如嚴霜烈日之凛接物則光風霽月之和諸弟子
皆及門共仰範模之妙一衆生未成佛必施津筏之功
遂使寒蹤亦叨嵗引某敢不深惟提奨益自奮强大而
盡節扵君親小則宣勞扵民社礌礌落落若行日月縱
<pb:KR4d0340_WYG_026-14a>
莫能展丈夫之雄戰戰兢兢如履淵氷誓不敢畔先賢
之訓
　　　除將作監簿兼福建參議謝西山啟
羅之幕下已慙羔鴈之特招寘彼周行詎意熊魚之兼
得由薦語踰千鈞之重故除書超数級而升恩大難酬
人㣲弗稱竊以觀其為主古者格言問所從誰士之大
節持國就并州之辟專以富公端叔為中山之㳺盖依
坡老豈泛蓮之云爾有擇木之義焉如某粤自童䝉獲
<pb:KR4d0340_WYG_026-14b>
親師匠毎敬仰行已立朝之名節亦預聞著書講學之
指歸富貴在天豈必覬覦扵分外貧賤玉汝未嘗隕穫
扵胸中乆無干子公之書頗有廣離騷之作属者氷山
凍觧寒谷暖回際統府之初開念監州之逺役特逹剡
公車之奏殷勤移光範之書致石與温首述烏公之求
士以連易播次言禹錫之有親其忠厚足以盡師友之
情其誠至足以動君相之聽疊兹二命賁此一寒然而
髦士乃朝廷之清流元僚號幕府之髙選聽鈞天之樂
<pb:KR4d0340_WYG_026-15a>
疑夢境之恍然參劍外之謀覺晩塗之榮甚而况無簿
書之叢委有禄米之優㳺曩嗟弗給扵一瓢兹幸可營
扵三釡不圖今日遂獲補南陔之詩豈無他人未若作
西山之客兹盖伏遇某官循循而善誘休休而有容始
終集大成固已備聖智之事參署至十友猶樂聞忠益
之言宜得孝直幼宰之流俾居鄒生枚叟之右孰云上
介誤采諸生某取数過多受恩罔極登山置酒固難陪
叔子之風流載筆勒銘或可紀晉公之勲業
<pb:KR4d0340_WYG_026-15b>
　　　謝丞相啟
趣裝就道方趨君命之嚴有列扵朝兼領軍諮之任恩
歸廊廟喜動庭闈伏念某忝出故家嘗從薄宦少日妄
希扵節士中年逺避扵弋人余處幽篁分此生之永棄
焉得諼草聊暇日以㤀憂雖絶望扵華塗猶死守扵善
道属者氷山摧而杲日出沙堤築而台星明交璧帛扵道
塗委弓旌扵巖穴有盍歸之二老無難致之两生病客
夢回初聴鈞天之奏纍臣魂斷忽有修門之招未呈身
<pb:KR4d0340_WYG_026-16a>
扵政事之堂先䇿名扵表著之地而况福莆壤接参佐
禄優禹錫母子可以俱行向平婚嫁可以漸畢惟昔脫
烏臺之禍盡出生成矧今辱黄閤之知不由紹介受恩
罔極取数過多兹盖伏遇某官獨秉國鈞載調化瑟樂
克得政善人咸願其有為楊綰當朝天下云胡而不喜
已並致臺萊之彦猶不遺菅蒯之材某稽首鈞陶委身
坱圠成書無日空嗟太史之滯留懐贄有年終望周公
之吐握
<pb:KR4d0340_WYG_026-16b>
　　　謝兩參政啟
君命有嚴方趣中都之役王官甚寵仍参外閫之謀喜
動庭闈恩歸廊廟伏念某粗知理亂亦喜功名少嘗干
世以希榮晩乃入山而被謗我辰安在原性命以自傷
而月斯征惜嵗年之將晩匪曰守匹夫之志庶幾固君
子之窮比者杲日出而䝉氣収震雷奮而蟄户啟首以
鈞樞之柄属之鴻碩之儒汎掃朝廷無苞苴之成市訪
求巖穴有璧帛之載塗曽是沉淪亦煩記憶齒八士歸
<pb:KR4d0340_WYG_026-17a>
周之数招三閭去郢之魂未詢事而考言已即家而拜
爵内賛工垂之職外参郤縠之謀長樂鼓鐘恍然初聴
郾城旗柝老矣復聞遂反哺之私情享素餐之厚禄並
収髦士固知國論之至公驟得美官尚恐物情之未允
兹盖伏遇某官經綸業鉅輔賛功深進一賢人皆云裴
相之薦引行一善政必曰萊公之建眀已並育扵菁莪
猶不遺扵葑菲某委身陶冶稽首欽翹三釡及親所願
伸孝子之志一飯報徳安敢忘大臣之知
<pb:KR4d0340_WYG_026-17b>
　　　謝洪中書舉自代啟
訪梅東閣嘗陪庾幙之㳺起草西垣忽有虞廷之遜惟
公此舉非僕所堪竊以斯文之衰至扵今日而極規規
制草類慚作者之風寂寂薇花未識舍人之様方天子
属絲綸扵閣下而國人觀衮斧扵筆端豈無宜為誥之
才猥舉不能言之士伏念某少狂自喜晚悔莫追謗訾
之言盈廷權貴之嗔如屋雪霜貿貿扵麥茂以何傷風
雨凄凄獨雞鳴而不已偶際清明之始稍収留落之餘
<pb:KR4d0340_WYG_026-18a>
頃随出塞之旌旗獲侍平山之樽俎慕顔淵之附&KR0185;寕
不思齊歎老子之猶龍居然難企而况有累年之離索
無一字之干摩王陽在位貢禹弹冠雖頼故人之引類
禆諶為命子産潤色詎容拙者之措詞謂嘗摘艷以薫
香欲使運斤而代斵任章初上傳説皆驚太白眼髙固
已掃空扵海内浩然肩聳若為攜入扵禁中徒感盛心
恐孤精鍳兹盖伏遇某官金聲而玉振地負而海涵扶
綱常扵寳慶之奏篇判忠佞扵端平之諌紙修名姱節
<pb:KR4d0340_WYG_026-18b>
惟斗南之一人傑作雄文亦江東之獨歩尚引扶扵後
進力吹送扵明時而某學既荒蕪材尤衰落惟勉平生
之大節妄希執事之遺風非復少年啟實秀扵未振庻
幾他日知寒松之後凋
　　　謝余中書舉自代啟
塞垣草檄嘗論管鮑之交禁掖演綸忽有夔龍之遜憐
才至矣量已缺然共惟三字之除榮扵一佛之出本朝
有大詔令聿新當世之觀瞻天子用老舍人一洗斯文
<pb:KR4d0340_WYG_026-19a>
之卑陋所謂當仁而不讓夫何有大而能謙擬非其倫
或得以議伏念某粤從少日辱在下風邊地苦寒共被
聼蕪城之柝江風甚惡聨鞍登𤓰歩之洲始欣鵬鷃之
偶同俄歎龍豬之相逺我生白木鑱以為農圃之歸郎
對紫薇花真有仙凡之隔况記室乆踈扵書札乃公車
忽上其姓名豈嘗就梓匠之規欲使代玉人之琢行人
子羽東里子産仰辭令之獨工翰林主人子墨客卿必
才名之相埒乃若蹇蹄非汗血之駿宿瘤異捧心之妍
<pb:KR4d0340_WYG_026-19b>
雖欽濟濟之風實抱空空之愧兹盖伏遇某官文根義
理學泝本源謀國事瞭若蓍龜愛人才過扵珠璧謂拔
茅而進適君子之道亨倘伐木不歌恐朋友之義缺因
同袍之一念借華衮之片言而某舊聞既荒新意絶少
立馬揮制難希作者之遺風附驥顯名徒有平生之壯
志
　　　除宗簿謝丞相啟
奉親還里自牋烏哺之私被命造朝俾綴鵷行之末奔
<pb:KR4d0340_WYG_026-20a>
馳就列俯仰懐慚竊以世道之消長不常人物之會通
絶少范歐興慶厯之文治莫引用扵聖俞馬吕致元祐
之諸賢偶見遺扵無已况如晚軰敢望前修伏念某學
荒扵嬉年運而徃書無成而劍又去悼少日之狂圗道
不修而文有名犯昔人之深忌頃懲飛語盡掃空言時
扵斷簡以研尋稍見髙賢之㫖趣愛令伯陳情之表流
出胸中喜淵明歸去之詞冩諸座右豈圖晩暮忽際休
明雖遣巫咸而下招其如太史之留滯猶著朝籍且參
<pb:KR4d0340_WYG_026-20b>
閫謀好事揶揄已有移文扵逋客故人規祝願無圖利
扵大夫迨兹將幕之遺亟有祠庭之請盖鶴髮之相安
扵半菽而鷦巢尚願借扵一枝今乃念衡泌之棲遲示
朝廷之収拾谷鶯初出恍驚遷木之榮海燕暫來深認
巻簾之意非上相適奮庸扵廊廟則孤生必終老扵山
林兹盖伏遇某官以帝者師為天下宰更聖化扵膠柱
不調之後還主柄扵太阿倒持之餘進君子退小人毎
致嚴禾莠之辨開誠心布公道亦不廢草茅之言遂使
<pb:KR4d0340_WYG_026-21a>
疇人忝陪髦士某受知至此圖報罔然雖資以事君粗
識移忠之大義然不遑將母終希錫類之深仁
　　　除玉局觀謝二相啟
背師罪大自速臺評錫類恩深尚叨祠廪進退両闗扵
倫紀保全一出扵陶鈞伏念某以常調之庸才際初元
之景運招來未乆位置稍髙由光範進身非借助金張
之比及延和賜對有交懽平勃之言心迹甚明奏篇猶
在然而從老師而偕出戀明主而獨留欲相送扵南陽
<pb:KR4d0340_WYG_026-21b>
之阡縶維不果當退老扵西河之上馳騖未休舊府因
而起殺公之嘲故交訝其乏死友之誼按陳卿之事百
数子夏之罪三衆破胆而怖風霜之威獨披襟以受春
秋之責晨収華組夕駕短轅署眉山翁之舊銜返老萊
子之初服行吟澤畔略無怨靈修之詞回首渭濵終有
懐大臣之意兹盖伏遇某官忠存王室心契上穹事有
大疑汝則謀及庻人卿士人之彦聖容之保我子孫黎
民當鳯麟畢呈祥瑞之時如鳬鴈豈繫少多之数姑捐
<pb:KR4d0340_WYG_026-22a>
圭撮俾奉㫖甘某敢不稽首歸恩銘膺悔過珠履而陪
上客無復觀東閣之竒黄冠而還故鄉猶願祝南箕之
夀
　　　除雲臺觀謝丞相啟
草茅觸諱凛若科條君相包荒賦之圭撮得非望及感
與涕俱伏念某起佔畢之書生陪欽翹之末至誦句百
僚之上豈易逢哉為婦兩姑之間有難言者毎欲潔身
而去輒為造命所留愧非韓駒徐俯之倫將有米黻陸
<pb:KR4d0340_WYG_026-22b>
㳺之擬集賢堵牆之士莫不聳觀昭陽學舞之人居然
相妬竟擠去國俄起典州舍朝市之喧啾就江湖之空
曠豈謂甫磨新玷又坐宿愆属火後之紛紜咎日前之
狂瞽爾有猷告后徒懐野老之食芹臣不宻失身顧昧
先賢之焚草昔董相洩奏篇而幾死京房漏對語而抵
辜繩以峻文戮猶輕典今乃端居故里守周燮之東崗
賜號㪚人分陳摶之西華饑寒頓改危懼稍安向非元
宰之陶鎔孰援孤生扵虀粉兹盖伏遇某官以周大老
<pb:KR4d0340_WYG_026-23a>
為漢宗臣隻手扶乾坤之傾確乎任重片語觧雷霆之
怒了不費詞遂使纍臣尚叨冗秩然某身十年而三黜
腸一日而九迴屡¶費保全自傷窮薄已分衡茅之下送
老一生但扵香火之間祝公千嵗
　　　謝諸府啟
狂瞽妄言鄰扵刀鋸鈞樞宻啟禄以斗升非出懇求但
知恐懼伏念某芳菲嵗晏閒廢日長揚雄有宅一區本
退安扵窮巷貢禹賣田百畆始能詣扵公車羇旅入朝
<pb:KR4d0340_WYG_026-23b>
空踈奉對陋矣建明之筦見温乎徃復之玉音使善開
陳奚憂齟齬徒以親奉聖主恥為鬼谷子之揣摩不揆
賤臣冀有髙寢郎之感寤詎意奏篇之傳出遂為公議
之追尤宜顯僇扵市朝僅免歸扵田里真卿食粥数月
素拙治生曼倩奉粟一囊少寛饑死向非廟堂之援已
先溝壑之填兹盖伏遇某官以大公服人心以至仁夀
國脉興念寒鄉之素士嘗陪翹館之下賔責以行中慮
言中倫迹若離扵繩墨察其朝不坐燕不與氣未脱扵
<pb:KR4d0340_WYG_026-24a>
草茅遂使孤危尚叨冗散然某身十年而三黜腸一日
而九廻要領雖全面顔奚寄灰心駢邑無伯氏之一言
稽首華山有封人之三祝
　
　
　
　
　
<pb:KR4d0340_WYG_026-24b>
　
　
　
　
　
　
　
　後村集巻二十六

<pb:KR4d0340_WYG_027-1a>
欽定四庫全書
　後村集卷二十七　　　　宋　劉克莊　撰
　　啟
　　　廣東提舉謝李丞相
祝釐西華久従隱者之㳺易節南州忽忝使乎之選光
生原隰恩岀廟堂踰嶠以南去天尤遠先朝將指居多
館學之流近嵗擢才稍用米鹽之吏未覩研桑之新
智先隳氷蘖之素風向非遇儒相之登庸何以拔書生
<pb:KR4d0340_WYG_027-1b>
而臨遣伏念某粗諳吏事亦畏官箴建上吏民猶記綰
縣章之日江西父老皆知解郡印之時頃遭柱後之彈
文追咎榻前之對語荷睿眀之洞照幸要領之獲全三
載退藏貧賤返緼袍之舊一朝抆拭姓名出夾袋之中
深維卵翼之恩難酬欲以毫髮之勞自見既抵司存之
始乃知責任之難贑客横行增莢之符方急嶺民貴糴
泛舟之役未休操切則失人心謬悠則誤國事鴻施所
被蚊負莫勝兹盖伏遇某官徳享天心功熈帝載内統
<pb:KR4d0340_WYG_027-2a>
百官而拱極外嚴十使之觀風謂昔者熈寧嘗處濂溪
之老及後乎元祐必如子駿其人意其聞師說之緒¶餘
或可希前修之萬一某敢不疚心求瘼洗手奉公使臣
逺有光華既誤䝉扵推擇丞相毋拘文法所願効於驅
馳
　　　通唐經畧
奄四封而賜履咸仰威稜踰五嶺以乗軺適¶¶依節制輒
干六纛冒贄一牋恭惟某官¶識極精微氣涵剛大太阿
<pb:KR4d0340_WYG_027-2b>
出匣孰能擬其鋒鋩老柏參天傍畧絶無枝幹靡繇援
手自簡上心頃峨豸角之初屢聽鳯鳴之舉言及乗輿
事關廊廟安知疏入而跡危心存魏闕¶身在江湖不以
名髙而色喜甫建臺於江介俄開閫於嶠南龍户馬人
競来衙謁蚌胎翠羽暫免捜求一時之饕吏革心千古
之貪泉刷恥昔者廣平之人尋踐台司迨夫君嚴之歸
亦登左轄佇觀新渙夐掩舊聞某久矣荷鉏偶然易節
居里毎勤於存問起家亦荷於吹嘘屬兹滌籕之初竊
<pb:KR4d0340_WYG_027-3a>
有摳衣之喜譬蠅附驥雖莫企於騰驤若驂従輿庶粗
知於向背
　　　賀右丞相還朝
入覲宸旒進居鼎席舉咎繇於右甫平猾夏之憂歸周
公於東遂究經邦之業縉紳相慶竹帛有光恭惟某官
負命世之大才建丕天之偉績八陵一抔土之憤至此
少伸九世不戴天之讎曠然一洗及鄰邦之嗣立殆舉
國¶之莫當衆方顧影以偷生公獨憤身而敵愾執訊獻
<pb:KR4d0340_WYG_027-3b>
俘於百戰暴衣露盖者有年建纛¶親行淮浦收十全之
效揚帆直上漢江無一㸃之渾雖<md:KR4d0340_SBCK_051-1a>¶大臣之誼曽<md:KR4d0340_SBCK_051-1b>¶靡告勞
然¶¶¶眀主之眷有不容釋宻勿延英之對煇煌文德之麻
昔髙孝兩朝方脩攘之並舉<md:KR4d0340_SBCK_051-2b>¶若¶¶¶¶吕<md:KR4d0340_SBCK_051-8b>¶張<md:KR4d0340_SBCK_051-16a>¶二相皆出入之迭
更法此成規付之魁柄方將迓續景命挽回危機收泮
渙已離之人才作懦衰不武之士氣蔡方既定式遄裴
令之歸江左何憂尚有夷吾之在某謬叨刺部隃聽告
廷¶矧嘗䝉華衮一字之褒豈能無濃墨大書之喜海涵
<pb:KR4d0340_WYG_027-4a>
春育聳聞東閤之開地老天荒自笑南轅之左
　　　廣東曹謝二相
俾司斂散績效未聞就領轉輸事權加重極寒畯光華
之選出元台啟擬之恩竊以聖門有取治賦之才俗吏
烏知理財之義我朝擢用必更西北之漕臣先正丁寧
深探東南之民力矧¶今極壊視昔倍難上欲圖寸效以
裨公家下欲寛一分以蘇遐嶠自顧已陳之芻狗豈能
重試於木牛伏念某膠守舊聞愧無新智辱翹材之汲
<pb:KR4d0340_WYG_027-4b>
引銜使命以驅馳氷蘖持身米鹽衡慮毁家以紓楚難
景行有慙汎舟而救晉饑秋毫無助驟遷甚寵内省若
驚盖周子之舊游與芮公之遺愛海山寂寞幾經冠盖
之往来田里窮空曽是軺車之循歴何以佐湟中之糴
可以供江上之屯荷賢宰相之生成懼賤<md:KR4d0340_SBCK_051-16b>¶有司之敗缺
兹盖伏遇某官並收髦俊𢎞濟艱難謂百費繁興餽輓
方資扵主計意諸生苦節錙銖可補於大農終恐薄材
上孤煩使某敢不恪共官守仰荅已知范公一筆之勾
<pb:KR4d0340_WYG_027-5a>
倘未捐於大造后山瓣香之敬誓永畢於此生
