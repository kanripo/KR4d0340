# -*- mode: mandoku-view; -*-
#+TITLE: 後村先生大全集
#+DATE: 2015-09-11 14:38:51.183350
#+PROPERTY: ID KR4d0340
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 101
#+PROPERTY: FILE SB04n0252-101後村先生大全集-卷第一百一.
<pb:KR4d0340_SBCK_101-1a>¶
後村先生大全集卷之一百丹一¶
　題䟦¶
　　　宋氏絶句詩¶
兩年前余選唐人及本朝七言絶句各得百篇五言¶
絶句亦如之今鋟行于泉於建陽於臨安元白絶句¶
最多白止取三二首元止取五言一首惟竇氏兄弟¶
曰羣曰牟曰鞏所作極少然皆可存夫合兩朝六七¶
百年間冥搜精擇僅四百首信矣絶句之難工也¶
王筠自謂其家七葉文章人人有集由今觀之集惡¶
乎在盖詩之&KR0019;&KR0019;以工不傳以多也金華宋吉甫祖¶
<pb:KR4d0340_SBCK_101-1b>¶
子孫三世八人所作詩何翅萬首或者止摘取其絶¶
句一百七十一篇行於世余謂竇氏之少足以勝王¶
氏之多它日宋氏于此篇必傳談者必曰後村眼毒¶
　　　趙忠定公朱文公與林井伯帖¶
某為童子時受教於先友井伯林丈初筮主靖安簿¶
辱授印焉卷中諸帖昔皆常見後三十餘年復從君¶
保陳君見之盖先友宰上之木已拱而其家亦益落¶
矣感今念昔不勝悲慨當乾淳間艾軒先生與忠定¶
相君同舘井伯丈以艾軒猶子為忠定上客&KR0001;交皆¶
當世名人而於朱張吕三君子尤厚忠定帖雖家事¶
<pb:KR4d0340_SBCK_101-2a>¶
瑣碎亦謀焉文公帖如黨論之興大愚之貶衡陽之¶
薨皆當時大變故士大夫掩耳不敢聞者文公獨諄¶
諄然赴告於井伯丈一太學生未脱韋布而隱然任¶
世道之隆替受諸老之付囑可不謂賢矣哉初餘干¶
縣尹有憾於忠定謫命下祖昔人憾菜子元城故智¶
張皇特甚井伯丈適在吳中先馳礬書以報忠定賴¶
以自安嗚呼使遇良史筆之豈减於陳仲弓郭有¶
道耶昔太史公書傳楊揮蔡中郎書傳王粲韓吏部¶
文傳李漢不必其家子孫也君保其善藏之¶
　　　建陽馬楫菊譜¶
<pb:KR4d0340_SBCK_101-2b>¶
菊之名著於周官詠子詩騷植物中可方蘭桂人中¶
惟靈均淵明似之後漢胡廣貴夀偶然尔乃託菊水¶
以自神糞土之評萬古不磨烏焉非廣之辱菊之¶
辱也至忠獻韓公始省晚香之句膾炙人口近時番¶
禺崔公辭相印不拜自號菊坡俱為本朝佳語嗚呼¶
非二公之榮菊之榮也建陽馬君譜得百種各為之¶
詠其嗜好清絶可喜君未為人爵&KR0001;縻林下趣専&KR0023;¶
與菊相周旋如此未知君它日官逹&KR0005;為伯使乎抑¶
為韓為崔乎&KR0005;以榮是菊乎抑以菊是辱乎君其¶
謹之勿使菊有遺憾亦幸¶
<pb:KR4d0340_SBCK_101-3a>¶
　　　艾軒繳新除殿中侍御史書黄奏藁¶
近&KR0010;詞頭積壓朝士有供職累月銜書猶&KR0321;新除者¶
惟一二&KR0131;官除書下舍人運筆如飛辭免下已詣閣¶
門受告徃徃借王言以納諂慶元初某人除正言鄧¶
舍人馹命詞末云㒺或弗良于言則有無彊之恤寓¶
訓誡之意焉某人勃然謂其挾命令以箱制臺諫當¶
時以鄧公為難今&KR0026;艾軒先生&KR0819;謝某殿中除目然¶
後知先生之為尤難也首引宋敏求&KR0819;李定事先生¶
此舉真可以繼宋公然宋公去蘇李二賢又以不奉¶
詔去艾軒去它舍人遂急奉行是淳熈士風有愧于¶
<pb:KR4d0340_SBCK_101-3b>¶
熈寕矣謝某不敢仇艾軒而某人敢怒鄧公是慶元¶
士風有愧於淳熈矣前輩益逺覧卷為之慨然巖仲¶
艾軒之外孫也它日勉㫋¶
　　　朱文公與陳丞相書¶
文公上受孝皇深知當時元老大臣多敬事公下¶
為天下學者師尊惟不為時相王魯公&KR0001;喜或言因¶
按發唐台州而然夫為天下之宰當平其心顧以一¶
鄉人芥蒂胸中乎文公與陳福公帖云除書朝下章¶
劾夕聞者亦足以見其不容於時之大意盖曰主眷¶
曰人望曰公論至此皆不&KR0085;恃而相權亦可畏矣若¶
<pb:KR4d0340_SBCK_101-4a>¶
夫上無人主之知次無元老大臣之助下無天下之¶
譽又值王魯公輩當軸秉鈞止有山林一路可入别¶
無它法林君善藏此帖非我輩人勿輕出¶
　　　柯豈文詩¶
&KR0026;人言語可以騐其通塞郊島詩極天下之工亦極¶
天下之窮方其苦吟也有先得上句經年始足下句¶
者有斷數鬚而下一字者做成此一種文字其人雖¶
欲不窮不可得也元白變其體求以諧俗茗坊酒壚¶
徃徃傳送詩稍濫觴矣然元至宰相白亦侍從余&KR0001;¶
謂通塞之騐非耶&KR0573;甕翁盖嘉㤗開禧間大詩人集¶
<pb:KR4d0340_SBCK_101-4b>¶
中竒古刻深者本色人讀十過方解然生有高名殁¶
不沾寸禄詩雖工何為者豈文頗趨平易務使人易¶
曉或謂其與乃翁機軸相反余曰士一身之通塞六¶
親之休戚繋焉使人人學郊島則詩人之家皆當咽¶
於陵之李而食首陽之&KR0340;矣孔子曰辭逹而已矣豈¶
惟辭哉余既哀抱甕翁之窮又&KR0005;賀豈文之逹矣¶
　　　宋吉甫和陶詩¶
和陶自二蘇公始然士之生世鮮不以榮辱得䘮撓¶
敗其天真者淵明一生惟在彭澤八十餘日渉世故¶
餘皆髙枕北&KR0420;之日無榮烏乎辱無得烏乎䘮此其¶
<pb:KR4d0340_SBCK_101-5a>¶
&KR0001;以為絶倡而寡和也二蘇公則不然方其得意也¶
為執政為侍從及其失意也至下獄過嶺晚更憂患¶
始有和陶之作二公雖惓惓於淵明未知淵明果印¶
可否金華宋吉甫在其兄弟中天姿尤近道自少至¶
老不出閭巷不干公卿有久幽不改之操末論其詩¶
若其人固可以和陶矣况讀之終卷&KR0009;妙指于篇中¶
寓高情于筆下其詩亦不可及歟¶
　　　卓君景福臨淳化集帖¶
自蔡公遷居里中書遂絶近&KR0010;二陳出焉崇清宜大¶
字愈大愈竒復齋字可至二三尺而小楷行草端勁¶
<pb:KR4d0340_SBCK_101-5b>¶
秀麗在崇清上寸紙流落人争寳藏至今後生輩結¶
字運筆十人中九作復齋體然復齋本學歐陽後謂¶
余曰少時實師九成宫記今五六十矣當向上作功¶
夫豈必尚&KR0009;率更籬下也耶&KR0001;䟦卓君臨淳化集帖¶
凡一百十有五字老氣森嚴殆欲掃去歐虞禇薛而¶
自為一家者卓君盖其中表親授筆法今亦以能書¶
名聞之奕家弟子必髙師一著豈惟奕哉逸少衛夫¶
人弟子也&KR0691;過其師太令逸少子也與父齊名卓君¶
勉㫋復齋可作必有咄咄逼人之歎矣¶
　　　王實齋送林叢桂序¶
<pb:KR4d0340_SBCK_101-6a>¶
漢有孝亷科最近古于時郡國不興亷不興孝者有¶
罸其求之勤如此始也得王吉鮑宣之流其後濫觴¶
及于孟徳仲謀矣然必矯揉乃可得譽必考察乃可¶
克副唐以後諸科皆廢雖有曾閔不過旌門閭饋酒¶
餼而已若夷與跖則流為一區無所别異惟進士¶
一科尤為世&KR0001;貴重局能操筆不必矯揉無事考察¶
立取顯羙林君孟芳甫冠擢第不以當世共貴重為¶
喜而以前輩之語一不幸為憂請益于實齋王公公¶
勉以孝亷二字孟芳歸以示余余曰此子思子&KR0001;謂¶
夫婦之愚可行而聖人有所不能行者也士不致力¶
<pb:KR4d0340_SBCK_101-6b>¶
于其平且實而鶩志于其髙且虚者横渠&KR0001;謂其自¶
誣也誣人也夫孝自事親而移於君廉自簞食豆羹¶
而逹于千乘之國實齋既&KR0036;明其大端余又為作義¶
疏孟芳勉之它日有進徳之譽則實齋&KR0023;知人之名¶
矣¶
　　　李敏膚行卷¶
徃年有求小&KR0144;于山北陳公者公曰吾老盍脱籍矣¶
有余伯咎筆法極高請紀克當行今李君敏膚求詩¶
于余嗟夫余之脱籍久矣江湖間新詩人甚多不止¶
一余伯咎欲余紀&KR0005;不勝其紀也姑書此以謝李君¶
<pb:KR4d0340_SBCK_101-7a>¶
　　　先君與貴溪耿氏書後¶
余從父麟臺公宰貴溪仁民而好士士之秀異者莫¶
不登宓賤之臺至言游之室焉耿君諱夀之其一也¶
先君與從父尤相友愛從父&KR0001;敬先君亦敬其終身¶
從父後入館言者指其偽學及趙忠定公黨人&KR0485;擠¶
去年不登五十先君仕差顯亦不登六十自二父下¶
世吾家無耿氏書問四十年矣晚使江東耿之孫廷¶
龍遺先君書一軸示余内一帖云夤縁羣從定交文¶
字又一帖云家弟不㤹恨不得相屬一慟皆為從父¶
&KR0036;也嗟夫前輩益逺惟善可以燾後惟學可以亢宗¶
<pb:KR4d0340_SBCK_101-7b>¶
余于二父無能為役矣耿氏奕世忠義繇河南僑江¶
表百餘年間顯官中㣲而秀士迭起廷龍嘗貢于鄉¶
方勇扵善而力於學興之者其君乎徳輿臯之子也¶
群彧寔淑之孫也¶
　　　御製二銘䟦¶
臣恭惟　皇帝陛下躬聖徳膺駿命新治化飭法度¶
乃正元日渙&KR0036;王言奎璧之光爛然下燭簿海内外¶
有目咸覩謂我　祖宗以仁立國以禮義亷恥待士¶
大夫而有位者或淫于刑或冐于賄爰作二銘以儆¶
以訓聖謨洋洋萬喙傳誦與章聖御製之七條熈陵¶
<pb:KR4d0340_SBCK_101-8a>¶
戒石之十六字馬圗&KR0027;畫相為表裏&KR0019;千萬世永為¶
臣&KR0100;臣既以宸翰刻石置之&KR0001;事朝夕覧&KR0026;如對威¶
嚴因念待罪臬事甫一&KR0010;奉行赦宥者一疎决者二¶
减降者三皆謹刑也戒之以建隆乾道舊法禄之以¶
新禇命䑓臣&KR0101;司糾其不悛者皆訓廉也陛下之于¶
吏民可謂仁至而義盡矣有君如此其忍負之臣雖¶
愚劣願以身率孟子曰無惻隱之心非人也無羞惡¶
之心非人也自今以始有益于此違君父之明詔犯¶
聖賢之格言亡其四端者也人而異&KR0011;者也窮竒饕¶
餮之流不可訓誨話言者也(臣)職在澄察請以詔書¶
<pb:KR4d0340_SBCK_101-8b>¶
從事¶
　　　樂平吳燊書説¶
諸經古注尤髙簡理切而事信辭約而意明或一章¶
累數十百言止費二三字體帖出来毛鄭王何諸¶
人皆然盖經繁於注未有注繁於經者至唐諸&KR0052;各¶
立正義如書合二十四家為一編亦太繁矣樂平吳¶
君與權&KR0001;著書解卷帙三倍正義後受説於獻肅柴¶
公稍歛縮之猶數十萬言世儒每&KR0023;是古非今博而¶
寡要之議君以今凖昔由博及約其于君徳治道之¶
汙隆天命人心之去留中國夷狄之盛衰君子小人¶
<pb:KR4d0340_SBCK_101-9a>¶
之消長離合上起逐古下逮本朝探端觸&KR0011;舉此明¶
彼汗簡&KR0001;載&KR0224;羅畧盡近世信書之篤説書之辯未¶
有及君者即河汾東萊復出不能廢也昔桓榮以書¶
致身師傳子孫咸列公侯至陳車馬于庭以為稽古¶
之力君之學勤于榮而上春官輙不售方以累學恩¶
奉大對兹&KR0001;謂命者耶雖然讀其書故是金華殿中¶
語也先朝林瑀徐復皆以布衣講迩英君未遇有¶
力者推挽耳曩者晦静湯公為余言君經術鄉行晦¶
静有重名于時使在人主左右必且進君于朝不幸¶
淪没遂成遺憾然此為君身窮逹計耳若君之書固¶
<pb:KR4d0340_SBCK_101-9b>¶
不以晦静之在亡為輕重也詩不云乎愛莫助之姑¶
題卷末以識余愧¶
　　　贈上繞日者吕丙¶
余不通筭學聞人説隂陽運限干支之&KR0011;漫不省為¶
何物語于世之談天者尤不能辨其工拙中否故挾¶
此技訪余者實少上饒吕君一日遺亡友湯晦静詩¶
相過因晦静遺言知君又嘗為楳埜徐公&KR0001;賞湯徐¶
皆古遺直其有取于君必以其有山林朴野之氣如¶
吕毉山人之流而君談余命乃若姑順適余意者此¶
余&KR0001;以疑而不敢信拒而不敢受也昔鍾毓令管輅¶
<pb:KR4d0340_SBCK_101-10a>¶
筮以生年月日皆合大驚曰死以付天不以付君因¶
不復筮魏元忠問相于張憬藏不答大怒曰富貴属¶
蒼蒼何豫君事鍾貪生者也魏未忘情者也余年耳¶
順視世榮利無一可忻君言禍余未必驚且怒君言¶
福余豈必喜哉姑書此附於晦静詩後¶
　　　汪薦文卷¶
余覧近人之作常恨其詞繁而意少黟士汪君示余¶
行卷篇篇有意如吳孫子斬二姫為防㣲頂籍為漢¶
歐民功髙蕭張單于以閼氏餌柬胡智在婁敬之先¶
庻乎今昔人&KR0001;未道者然昔人辭意俱到乃至兒童¶
<pb:KR4d0340_SBCK_101-10b>¶
婦女皆記念上日君詩未為人傳誦者豈非雖有此¶
意而詞未足以&KR0036;之歟則修詞之功何可少哉卷中¶
五言云秋風駝卧&KR0068;春雨燕巢林感時傷亊有足慨¶
悲七言云十八九常如意少百千億任化身多極妥¶
帖排奡之力演雅六言云布榖不稼不穡巧婦無褐¶
無衣提壺不可挹酒絡緯匪来貿絲又云螺蠃垚舜¶
父子鴻雁魯衛弟兄鬦蟻滕薛争長狎鷗晋鄭尋¶
盟誠齋自作也何擬之何少陵云語不驚人死不休¶
山谷云自鑄偉詞君以之不更加精思前無古人矣¶
今人不足言也¶
<pb:KR4d0340_SBCK_101-11a>¶
　　　裘元量司直詩¶
辛未壬申間予仕南昌&KR0023;交二李君國録字茂欽後¶
以死守蘄州者司直字敬子世&KR0001;謂宏齋先生者裘¶
君字元量継来幕府其標致髙勝有顔氏之臞龔生¶
之潔終于大理司&KR0033;竹齋是也後三十六年其猶子¶
南康理椽應材携竹齋遺墨古律詩三首又其季元¶
齡手錄四十二首示余其言若近而逮若淡而深近¶
而淡者可䏻逺而深者不可&KR0014;也君為人自貴重恥¶
表襮惟詩亦然追懐遊昔耆老存者百無一二而余¶
亦老矣世知竹齋者多而見其詩者絶少理&KR0122;盍鋟¶
<pb:KR4d0340_SBCK_101-11b>¶
諸梓與同志共之¶
　　　宋自逹梅谷序¶
建安士人范君自號梅谷二十年前余嘗為賦詞後¶
又為作䟦為晚識金華宋君居于洪之西山亦自號¶
梅谷范宋競谷千載而下遂與王謝争墩作對矣然¶
宋無范之貲力范無宋之才思范有游勉之方徳潤¶
諸名人為之着語宋僅寳藏臨川曽景建一序而已¶
已按寳慶丁亥景建以詩禍謫舂陵不以其身南行¶
萬里為戚方且惓惓然憂宋君營栖之無力尤可悲¶
也余厚宋之諸昆亦厚景建感今念昔覧卷慨然宋¶
<pb:KR4d0340_SBCK_101-12a>¶
君名士逹字徳甫¶
　　　宋士逹詩¶
金華宋氏有丈夫子六人僑居豫章余皆少時皆識¶
之謙甫尤知名八龍之絶少五虎之最怒者及来¶
江東又識徳甫示余詩一卷盖謙甫之群從弟年少¶
於謙甫而筆力咄咄逼之矣自昔以一家兄弟致盛¶
名其殿後者必愈偉晋有少陸南朝有小謝唐有少¶
杜它日君家景文公亦號少宋君之&KR0013;襟當之勿讓¶
　　　程垣詩卷¶
者杜牧罪某人不合稱處士其説以為下有處士乃¶
<pb:KR4d0340_SBCK_101-12b>¶
上之恥處士之名自尊也謗國也徽士程君自號逸¶
士将無爲牧輩嘲侮乎然古氏記古逸民僅得七人¶
如沮溺荷篠之流皆存其言論于諸弟子中說&KR0238;雕¶
開與曾&KR0039;曷嘗以隐居爲非乎然則君雖稱逸士可¶
也余得君詩七卷讀之竊知君喜姚合&KR0001;編極¶
元集而自方賈島余謂姚賈縛律俱䇹邊幅君&KR0001;作¶
稍抑&KR0045;開闔竆變態現老恠絶不似姚賈未知與任¶
華盧仝何如耳華與李杜游仝客于昌&KR0058;文公之門¶
故有竒崛氣骨意君詩實本任盧而陽諱之否則殆¶
兵家&KR0001;謂暗合孫呉者異日見君當請問之¶
<pb:KR4d0340_SBCK_101-13a>¶
<pb:KR4d0340_SBCK_101-14a>¶
休寕葉君橐其文甲乙藁者六十四卷請余評之予¶
讀之曰多乎哉&KR0116;君之鋒頴意氣如孫伯符下江東¶
之兵如張雷出匣之劍如胥江初三十八之潮有剽¶
甚不可當沛然不可遏之&KR0020;不惟人望而畏雖君亦¶
自以為斯世莫己敵者君尤豪於詩編帙㡬侔杜蘇¶
然予&KR0026;古人名世之作或以一字而傅梁鴻之噫是¶
也或以二字三字而&KR0019;元道州之欵乃魯于山之于¶
蒍于是也推而至于三百篇亦然豈惟詩哉君學本¶
周張以余&KR0026;之周子&KR0001;著一為張子二銘而已君它¶
日觀&KR0420;前之春艸撖座上之虎皮深養而謹出之則¶
<pb:KR4d0340_SBCK_101-14b>¶
六十四卷之中必有&KR0001;去取矣¶
　　　日者許澄之¶
横渠大儒也喜論命了翁遺直也嘗與日者語亡友¶
晦静湯君學問節宜人也其贈許子之言衛道甚嚴¶
然不能不惓惓于許子之流盖精&KR0105;不减於横渠而¶
樂易殆過于了翁矣卷中多吾故人如子文侍郎貫¶
卿考功皆為著語亦足以見許子之術有以動人否¶
則賈誼宋忠輩人安肯過問之乎¶
　　東園方氏帖¶
　　　蔡端明茶録¶
<pb:KR4d0340_SBCK_101-15a>¶
茶錄余凢見數本此本與臨真草千文唐太宗哀册¶
頃屢同方孚若借觀主者出于袖中卷舒&KR0138;畢急䄂¶
之去其秘惜之如此後三十年乃為方君&KR0001;得始君¶
之求之也不得不止及既得之也則又大喜巾襲扄鐍¶
若恐有&KR0018;之而走者噫君可謂好之篤者矣余聞異¶
書名蹟天&KR0001;靳固人欲以區區智力擅為已有自昔¶
及今未有能久者蔡邕藏論衡于悵辯才棲禊帖于¶
梁皆為人盗去是猶曰匹夫不足于力耳虬&KR0161;帝絶¶
重鍾王筆迹貯以玉匣石函入陵中後為温韜&KR0001;發¶
諸帖遂傳人間甘露宰相損厚賄或官爵鉤取名書¶
<pb:KR4d0340_SBCK_101-15b>¶
&KR0030;鑿垣納之禍作爲人剔取奩軸金玉而棄書畫于¶
路此一主一相以天下之力而不能守而世之篤好¶
必取者尚有以爲可傳萬子孫而不失幾于惑矣或¶
曰守之有道歟余曰惟得之無愧者差庻幾昭陵諸¶
帖皆懸金帛而得惟禊序以譎取然賜蕭翼銀瓶一¶
金鏤瓶一碼碯碗一並實以珠内廐馬二第一區賜¶
辯才物三千段榖三千石固非虧價矣刼陵之厄殆¶
不可曉王廣津以搉茶致宰輔以權力如玩好¶
身與家且不䏻庇烏能庇書&KR0030;耶君有好古博雅之¶
名無巧偷豪奪之謗不但廣求以足&KR0001;好又能積善¶
<pb:KR4d0340_SBCK_101-16a>¶
以永其傳然則雖久而不失之矣¶
　　　蔡端明臨真草千文¶
藝未有不習而工者右軍書禊帖至數十本智永臨¶
千文凡八百本辯才年八十餘日臨蘭亭數過忠惠¶
蔡公書法為本朝第一然二王帖真艸千文樂毅論¶
皆有臨本而千文尤為妙絶豈非備衆體然後能自¶
成一家歟¶
　　　蔡端明臨唐太宗哀册¶
文皇帝除亂致治功徳儘可形容使班馬秉此筆¶
必甚竒偉斯作稍似不稱然沙塲罄翦斗極咸覊狼¶
<pb:KR4d0340_SBCK_101-16b>¶
山入囿瀚渚歸池東旌若木西斾條支龍卿委贄鳥¶
服来儀亦佳語也今人&KR0178;不能道¶
　　　蔡端明三司日録¶
西川絹汾州石號州木植延州修槁枋解州塩荆¶
湖茶皆入思慮㣲而麥麫亦為經&KR0030;蔡公本以明節¶
翰墨著名而勤于吏職如此盖先朝擢才必貴實用¶
徃徃有翰林學士判省府然後輔政士大夫亦不肯¶
以清淡自髙如歐蔡皆䑓閣名臣及主計尹京有徤¶
吏&KR0001;不能及近世喜吏事多為名勝不與號為名勝¶
者例不屑細務非委事于儇佞少年則受成雁鶩行¶
<pb:KR4d0340_SBCK_101-17a>¶
而已使見蔡公此帖必以為絮¶
　　　山谷書范滂&KR0019;¶
黨禍東都最惨唐次之本朝又次之固喬皆社稷臣¶
伏刑都市膺滂諸賢率身貫五木駢頸就僇&KR0001;殺天¶
下賢俊數千人其幸而得免如陳寔申屠蟠之流僅¶
一二數使孟徳仲謀不生漢亦必亡唐末舉當世清¶
流盡投之濁河而國随之矣本朝黨論屢興事與漢¶
唐同而治亂與漢唐異盖列聖至仁至明静觀徐察¶
竦夷簡指富范為黨魁而昭陵随悟章蔡請斵君實¶
　叔棺族莘老而㤗陵不聪檜欲按誅趙元鎮等家族¶
<pb:KR4d0340_SBCK_101-17b>¶
上賴思陵保全侂誣盜忠定王禁道學因而廢錮名¶
勝茂陵一旦&KR0108;&KR0036;雪忠定弛學禁而羣賢復用矣三¶
百餘年之間邪説終不能以勝正論小人終不得以¶
勝君子雖更陽九百六之會適以開一馬渡江之業¶
厯丙午丁未之厄晏然享太一臨吳之福有以也夫¶
予嘗為近世黨人有刀鋸之禍若本朝則烟瘴而已¶
然前世或自繋於獄或誼不獨生或以齊名李杜為¶
榮同于為善同于嫉惡同于舍生取義嗚呼盛矣哉¶
季世風俗不然随好惡而改化視勝負為向背首畔¶
大防者有之反噬安石者有之范忠宣諸子多賢尚¶
<pb:KR4d0340_SBCK_101-18a>¶
勸乃翁求出籍而斬熈萬叚恕亦不捄者皆是也此¶
風既成竊意未必樂范尹歐余同貶况甘與君厨俊¶
及同死矣乎豫章公遠竄不悔囚宜州樵樓上猶書¶
此&KR0019;無愧於孟博矣忠定子吏部孫尚書慶元初¶
闔門避謗絶口不自明尤賢于忠宣之家此世之¶
雍容立朝進無刀鋸之禍退無烟瘴之憂而不能自¶
彊于善者覧卷宜有愧色¶
　　　王元&KR0201;詩¶
元&KR0201;使君長余三&KR0010;三十年前相遇于衢嚴客舍中¶
示余詩卷于時筆力如雷&KR0108;蟄戸而出如風挾鵬翼¶
<pb:KR4d0340_SBCK_101-18b>¶
而上如河决宣房瓠子而下也&KR0010;月幾何予屡逐于¶
朝使君亦上還二千石印綬相視各六十餘鬚髪無¶
黒者意使君槖中詩且萬首矣一日餉予&KR0037;本略自¶
譜年每厯一官涉數&KR0010;僅存二三十首或止三數首¶
通不出一帙盖其掩抑光怪而趣味深遠黜落葩艶¶
而骨幹老蒼至于商今&KR0192;右談經訂史精論深異義¶
絶異一世前人髙處未嘗摹擬亦不自知其合轍也¶
昔者周公惟作鴟鴞七月二詩夫子不自爲詩合王¶
朝列國千餘年風人之作刪取三百五篇其嚴如此¶
乃若人自爲集集之多者至數十倍于夫子&KR0001;刪烏¶
<pb:KR4d0340_SBCK_101-19a>¶
乎詩之盛固詩之衰歟前輩謂有意而言意盡而言¶
止為天下至言試以此説&KR0026;近人之集&KR0011;無意而言¶
者也意盡而言未止者也如使君&KR0001;作則非有餘于¶
辭而不足于意矣惟少故精惟精故傳奚以多為哉¶
初使君少與長君以律賦齊名莆之作者皆在下風¶
長君早夭士林痛惜向来同&KR0129;子如徳潤方公諸人¶
多已貴顯使君方連蹇推遷三郡浩然無歎老嗟卑¶
之意其言論風㫖略發於詩使君王氏名太冲元&KR0201;¶
其字也長君名秉哲¶
後村先生大全集卷一百丹一¶
